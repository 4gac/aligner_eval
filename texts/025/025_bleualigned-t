Dôvodom, prečo ešte stále existujú je, že žraloky najlepšie vedia ako byť žralokmi.
Fyzické knihy sú tvrdé, ťažko zničiteľné, vhodné do kúpeľa, aj na slnko a je príjemné ich držať v ruke.
Vedia, ako byť knihami a vždy budú mať svoje opodstatnenie. Sú súčasťou knižníc tak, ako sú knižnice miestom pre e-knihy, audioknihy, DVD nosiče a web.
Knižnica je úložiskom informácií a každému obyvateľovi ponúka rovnaký prístup. Je miestom pre spoločnosť.
Je to bezpečné miesto, útočisko pred svetom.
Má knihovníkov.
Už teraz by sme mali mať predstavu, ako budú vyzerať knižnice v budúcnosti.
V dnešnom svete správ, emailov a písaných informácií je gramotnosť dôležitejšia než kedykoľvek predtým.
Potrebujeme čítať a písať, potrebujeme ľudí, ktorí dokážu dobre čítať, chápu prečítané, chápu zmysel a aj oni sú pochopení.
Knižnice sú naozaj bránami do budúcnosti.
Preto je smutné, že po celom svete sa prizeráme tomu, ako ich orgány miestnej správy zatvárajú, len aby ušetrili peniaze. Neuvedomujú si, že okrádajú budúcnosť, aby zaplatili za dnešok.
Zatvárajú brány, ktoré by mali zostať otvorené.
Podľa nedávneho výskumu Organizácie pre hospodársku spoluprácu a rozvoj je Anglicko jedinou krajinou, v ktorej má najstaršia veková skupina väčšiu znalosť v literárnej a numerickej gramotnosti ako najmladšia skupina, hneď po ostatných faktoroch akými sú pohlavie, sociálno-ekonomické pozadie a typ povolania.
Zjednodušene: naše deti a vnúčatá sú menej gramotné a menej zdatné v počtoch ako my.
Sú menej schopné riadiť svet a rozumieť mu pri riešení problémov.
Dajú sa ľahšie oklamať, či pomýliť a budú menej schopné zmeniť svet, v ktorom sa nachádzajú. Horšie sa zamestnajú.
Anglicko ako krajina bude zaostávať za ostatnými rozvinutými národmi, pretože jej bude chýbať skúsená pracovná sila.
Knihy sú nástrojom komunikácie s tými, ktorí nás predišli.
Spôsobom, akým sa učíme od tých, ktorí už nie sú medzi nami; spôsobom, ktorý si ľudstvo postavilo sám na sebe, posúvalo ho dopredu.
Existujú príbehy staršie ako väčšina krajín. Príbehy, ktoré dávno prežili kultúry a budovy, v ktorých boli prvýkrát vypovedané.
Voči budúcnosti máme podľa mňa určité povinnosti.
Povinnosti a záväzky voči deťom a dospelým, ktorými raz tieto deti budú, voči svetu, v ktorom budú bývať.
Každý z nás - čitateľ, spisovateľ a obyvateľ - má záväzky.
Rozhodol som sa, že vám o niektorých záväzkoch poviem viac.
Verím, že máme čítať pre potešenie v súkromí i na verejných miestach.
Mali by sme podporovať knižnice.
Navštevovať ich, povzbudzovať iných k ich návšteve, protestovať proti ich zatváraniu.
Ak si nevážime knižnice, potom si nevážime ani informáciu, kultúru či múdrosť.
Utlmujeme hlasy minulosti a poškodzujeme budúcnosť.
Mali by sme našim deťom čítať nahlas.
Napodobňovať hlasy, spestrovať príbeh a neprestať im čítať len preto, že sa naučia čítať samy.
Využime tento čas na zbližovanie sa, na čas, keď nekontrolujeme telefóny, keď je rozptýlenie sveta odsunuté na druhú koľaj.
Máme používať jazyk.
Prekonávať sa, zistiť, čo znamenajú slová, ako ich rozvinúť, ako jednoznačne komunikovať a povedať, čo si myslíme.
Nemôžeme sa pokúšať zmraziť jazyk alebo predstierať, že je mŕtvy a musí byť uctievaný. Mali by sme ho používať ako živý organizmus, ktorý prúdi, požičiava si slová, dovoľuje, aby sa významy a výslovnosť menili spolu s časom.
My ako autori - hlavne autori detských kníh, ale aj ostatní - máme povinnosť voči našim čitateľom. Je to povinnosť písať pravdivé veci, ktorá je dôležitá najmä vtedy, keď vytvárame príbehy ľudí, ktorí neexistujú, na miestach, na ktorých čitatelia nikdy neboli, aby porozumeli, že pravda nie je o tom, čo sa stane, ale v tom, čo nám hovorí, o tom, kým sme.
Fikcia je vlastne klamstvo, ktoré hovorí pravdu.
Nemali by sme nudiť našich čitateľov, ale donútiť ich otáčať strany.
Jedným z najlepších liekov na nepoddajného čitateľa je predsa príbeh, ktorý nemôže prestať čítať.
Aj keď musíme našim čitateľom hovoriť pravdivé veci, dávať im zbrane a brnenie, posunúť im akúkoľvek múdrosť, ktorú sme sa naučili počas nášho krátkeho pobytu na tomto zelenom svete, nemali by sme im kázať, poučovať ich a tlačiť im dole krkom predžuté mravy a odkazy, ako keď vtáky kŕmia svoje mláďatá predžutými červami. Nikdy by sme nemali písať pre deti niečo, čo by sme ani my nechceli čítať.
Usilujme sa porozumieť a uznať, že ako autori robíme dôležitú prácu, pretože ak ju pokazíme a napíšeme pre deti nudné knihy, ktoré ich odvrátia od čítania a kníh, tak sme poškodili našu budúcnosť a oslabili tú ich.
Je ľahké predstierať, že nikto nemôže nič zmeniť, že žijeme vo svete, v ktorom je spoločnosť obrovská a jednotlivec je menej ako nič: atóm v stene, zrnko ryže na ryžovej plantáži.
Pravdou je, že jednotlivci neustále menia svoj svet, vytvárajú budúcnosť tým, že si predstavujú veci, ktoré môžu byť odlišné.
Pozrite sa okolo seba. Myslím to vážne.
Na chvíľu sa zastavte a pozrite sa po miestnosti, v ktorej sa nachádzate.
Ukážem vám niečo také očividné, na čo sa zvykne zabúdať.
A síce: všetko, čo vidíte okolo seba, vrátane stien, bolo niekedy tiež len predstavou.
Niekto sa rozhodol, že je jednoduchšie sedieť na stoličke ako na zemi a predstavil si stoličku.
Niekto si musel predstaviť spôsob, akým sa s vami môžem práve teraz v Londýne rozprávať bez toho, aby na nás pršalo.
Táto miestnosť, veci v nej a všetky ostatné veci v tejto budove, v tomto meste existujú preto, že ľudia si znovu a stále dookola predstavovali veci.
Našou povinnosťou je spraviť veci krajšími.
Nenechať svet škaredší ako sme ho našli my, nevyprázdniť oceány, nenechať naše problémy budúcej generácii.
Upratať si po sebe a nezanechať deťom svet, ktorý sme krátkozrako zničili, podviedli a zmrzačili.
Mali by sme povedať našim politikom, čo chceme. Nevoliť politikov z hociktorej strany, ktorí nerozumejú úlohe čítania pri formovaní užitočných obyvateľov a nechcú uchovať a ochrániť vedomosť, či podporovať gramotnosť.
Toto nie je záležitosťou straníckej politiky.
Je to záležitosťou bežného ľudstva.
Alberta Einsteina sa raz opýtali, ako by mohli byť naše deti inteligentnými.
Jeho odpoveď bola jednoduchá aj múdra.
Ak chcete mať múdre deti, čítajte im rozprávky.
Ak chcete mať ešte múdrejšie deti, čítajte im viac rozprávok.
Rozumel hodnote čítania a predstavivosti.
Verím, že našim deťom môžeme dať svet, v ktorom budú čítať a budú čítaní, v ktorom si budú predstavovať a ktorému budú rozumieť.
Prvá kapitola
Pozvánka do Výšin
Jej priatelia a spolupracovníci Zmilovanie a Mier s ňou žili v malej bielej pokojnej chalúpke v dedine Veľké Chvenie.
Svoju prácu milovala a uprene túžila potešiť najvyššieho Pastiera. Bola zväčša šťastná, avšak bola si vedomá viacerých vecí, ktoré jej prekážali v práci a tajne jej spôsobovali veľké utrpenie a hanbu.
V prvom rade bola mrzáčka. Nohy mala také krivé, že popri práci často krívala či zakopla.
Ďalšou veľmi nepeknou chybou boli jej krivé ústa, ktoré značne znetvorili oboje – jej výraz tváre aj reč. Bohužiaľ, bola si vedomá, že tieto ohavné kazy musia vzbudzovať údiv a pohoršenie mnohých, ktorí vedeli, že je v službách najvyššieho Pastiera.
Najviac si želela, aby sa zbavila týchto nedokonalostí a bola krásnou, vľúdnou a silnou tak, ako bolo veľa iných Pastierových pracovníkov, a predovšetkým, chcela byť taká ako bol sám najvyšší Pastier.
Obávala sa ale, že z týchto dvoch ochromujúcich znetvorení nemôže byť žiadne vyslobodenie a musia aj naďalej stále ničiť jej prácu.
V jej živote bol však aj ďalší a ešte väčší problém.
Bola súčasťou rodiny Obáv a jej príbuzní boli rozptýlení po celom údolí, takže od nich nemohla nikdy naozaj utiecť.
Bola sirotou, a preto vyrastala v dome jej tety, úbohej pani Žalostnej Predtuchy, spolu so svojimi dvoma sesternicami Skľúčenosťou a Zlomyseľnosťou a ich bratom Zbabelým Strachom, veľkým násilníkom, ktorý ju zvyčajne veľmi trápil a hrozným spôsobom obťažoval.
Rovnako ako väčšina ostatných rodín, ktoré žili v Údolí poníženia, všetci z rodu Obáv nenávideli najvyššieho Pastiera. Snažili sa bojkotovať jeho služobníkov a samozrejme bolo veľkou urážkou, že niekto z ich vlastnej rodiny mal vstúpiť do jeho služieb.
Robili preto všetko, čo mohli, aby ju z jeho služieb dostali – vyhrážky aj presviedčania. Jedného desivého dňa pred ňu položili rodinné vyhlásenie, že sa musí okamžite vziať so svojím bratrancom Zbabelým Strachom a slušne sa usadiť medzi svojimi ľuďmi.
Ak by to odmietla urobiť zo slobodnej vôle, vyhrážali sa, že použijú násilie a donútia ju.
Jej príbuzní ju ale vždy desili a nikdy sa nenaučila odolávať im alebo ignorovať ich vyhrážky. Preto pred nimi len skrčene sedela a znova a znova dokola opakovala, že nič by ju nepresvedčilo vydať sa za Zbabelý Strach. Nebola ale schopná utiecť ich prítomnosti.
Tento nešťastný rozhovor trval nekonečne dlho a keď ju končene na chvíľu nechali, pod už podvečer.
S návalom úľavy si Bojazlivosť spomenula, že najvyšší Pastier bude práve viezť svoje stáda ku ich obvyklému napájadlu vedľa krásnych kaskád a jazierka na okraji dediny.
Mala vo zvyku chodiť na toto miesto každé ráno aby ho stretla a dozvedela sa jeho priania a rozkazy na nasledujúci deň a potom opäť každý večer aby jej podal správu o dennej práci.
Práve teraz bol čas, aby sa s ním stretla vedľa jazierka. Bola si istá, že jej pomôže a nedovolí jej príbuzným aby ju uniesli a prinútili aby odišla z jeho služieb kvôli strašnému otroctvu v manželstve so Zbabelým Strachom.
Bojazlivosť zavrela dvere chalúpky a vybrala sa ku kaskáde a jazierku. Stále sa triasla strachom a nezastavila ani aby si utrela slzy z tváre.
Tiché večerné svetlo zalievalo Údolie poníženia zlatou žiarou práve keď odchádzala z dediny a prechádzala cez polia.
Hory na druhej strane rieky, ktoré ohraničovali východnú stranu Údolia ako týčiace sa hradby, už boli zafarbené na ružovo a ich hlboké rokliny boli plné krásnych a tajomných tieňov.
V tento tichý a pokojný večer prišla úbohá vystrašená Bojazlivosť ku jazierku. Tam už na ňu čakal Pastier aby mu rozpovedala o svojej hroznej situácii.
Čo mám robiť? rozplakala sa, keď ukončila svoje rozprávanie.
Ako môžem utiecť?
Nemôžu ma skutočne prinútiť vziať sa s mojím bratrancom Strachom, však?
Ach! plakala a znovu bola ochromená už pri pomyslení na takúto možnosť. Je dosť strašné byť Bojazlivosť ale myslieť na to, že by som mala byť ženou Zbabelého Strachu do konca života a nikdy nebyť schopná utiecť z jeho trýznenia je viac ako znesiem.
Neboj sa, povedal Pastier jemne.
Si v mojich službách a ak mi budeš dôverovať, nebudú ťa môcť prinútiť proti tvojej vôli do nijakého rodinného spojenectva.
Ale nikdy by si nemala do svojej chalúpky pustiť svojich príbuzných z rodiny Obáv, pretože sú nepriateľmi Kráľa, ktorý ťa vzal do svojich služieb.
Sú všade a teraz, keď si zaumienili sa ma znova zmocniť, sa už neodvážim ísť sama mimo svojej chalupy zo strachu, že by ma niekto uniesol.
Keď rozprávala, zdvihla oči a hľadela cez Údolie a rieku na nádherné vrcholy hôr, na ktoré žiarilo zapadajúce slnko, a potom v zúfalej túžbe zvolala: Ach, keby som tak mohla z tohto Údolia poníženia utiecť a ísť do Výšin, úplne mimo dosahu všetkých Obáv a mojich ďalších príbuzných!
Sotva tieto slová vyriekla, keď na jej počudovanie jej Pastier odpovedal: Dlho som čakal, aby som počul tento návrh, Bojazlivosť.
Určite by bolo pre teba najlepšie opustiť Údolie poníženia a odísť do Výšin a ja ťa tam veľmi rád sám zavediem.
Dolné svahy tých hôr na druhej strane rieky sú pohraničím Ríše lásky, čo je kráľovstvo môjho Otca.
Žiadne Obavy by tam neprežili, pretože dokonalá láska vyháňa strach a všetko čo nás trápi.
Bojazlivosť naňho s úžasom hľadela.
Ísť do Výšin, zvolala, a žiť tam?
Ach, kiežby som mohla!
Po tom túžim celé mesiace.
Myslím na to vo dne v noci, ale je to nemožné.
Nikdy by som sa tam nemohla dostať, som príliš chromá.
Pozrela sa na svoje znetvorené nohy počas toho ako hovorila a oči jej opäť zaliali slzy zúfalstva a sebaľútosti.
Tie hory sú ale strmé a nebezpečné.
Vždy mi vraveli, že sa po nich dokážu bezpečne pohybovať iba lane a jelene.
Je pravda, že cesta do Výšin je náročná a nebezpečná,  povedal Pastier.
Musí to tak byť, aby sa tam nedostalo nič, čo je nepriateľom lásky a nevtrhlo do Kráľovstva.
Nesmie tam byť nič čo je chybné alebo nejakým spôsobom nedokonalé a obyvatelia Výšin naozaj potrebujú mať nohy ako jelenica.
Aj ja sám ich mám, poznamenal s úsmevom, a ako mladý jeleň alebo srnec môžem s ohromnou ľahkosťou a potešením skákať po horách a hopsať po kopcoch.
Avšak, Bojazlivosť, môžem aj tvoje nohy urobiť ako nohy jeleníc a dať ti kráčať vo výšinách.
Potom by si mi mohla slúžiť oveľa lepšie a byť mimo dosahu všetkých svojich nepriateľov.
Rád počujem, že sa tam túžiš dostať, a ako som už povedal, čakal som kým to navrhneš.
Potom by si už nikdy viac nemusela stretnúť Zbabelý Strach, poznamenal s ďalším úsmevom.
Bojazlivosť na neho zmätene hľadela.
Urobiť moje nohy ako nohy jelenice,  opakovala, Ako je to možné?
A čo by povedali obyvatelia Kráľovstva lásky na prítomnosť úbohej mrzáčky so škaredou tvárou a skrútenými ústami, ak tam nemôže žiť nič chybné a nedokonalé?
Je pravda, povedal Pastier,  že by si sa musela zmeniť predtým, ako by si mohla žiť vo Výšinách. Ak si však ochotná ísť so mnou, sľubujem ti, že ti pomôžem získať nohy ako jelenica.
Na vrchole hôr, keď sa priblížiš k skutočným Výšinám, je vzduch čerstvý a povzbudzujúci.
Posilňuje celé telo a sú tam pramene s úžasnými liečivými vlastnosťami, takže tým, ktorí sa v nich vykúpu, zmiznú všetky chyby a znetvorenia. Ale musím ti povedať ešte jednu vec.
Nielenže by som musel urobiť tvoje nohy ako nohy jelenice, ale musela by si dostať aj iné meno, pretože je nemožné aby Bojazlivosť alebo hocikto iný z rodu Obáv, vstúpil do Kráľovstva lásky.
Si teda ochotná, Bojazlivosť, úplne sa zmeniť a stať sa takou, aké bude tvoje meno, ktoré prijmeš ak sa staneš obyvateľkou Kráľovstva lásky?
Prikývla hlavou a potom veľmi vážne povedala: Áno, som.
Znova sa usmial, ale vážne dodal: Je tu ešte jedna vec, najdôležitejšia zo všetkých. Nikto nesmie žiť v Kráľovstve lásky, pokiaľ mu v srdci ešte nekvitne kvet Lásky.
Bola Láska zasiata do tvojho srdca, Bojazlivosť?
Ako to Pastier povedal, uprene na ňu hľadel a ona si uvedomila, že jeho oči pátrajú do hĺbky jej srdca a všetko, čo tam bolo, vedeli lepšie ako ona sama.
Dlho neodpovedala, pretože si nebola istá, čo má povedať, ale vyhýbavo sa pozrela do očí, ktoré na ňu tak prenikavo hľadeli, a uvedomila si, že majú moc odrážať to, na čo sa pozerajú.
Mohla teda skutočne vidieť svoje srdce tak, ako ho videl on a po dlhšej pauze odpovedala: Myslím si, že to, čo tam rastie, je veľká túžba zažiť radosť z bezprostrednej, ľudskej lásky a naučiť sa nanajvýš milovať jednu osobu, ktorá ma na oplátku bude milovať tiež.
Ale možno táto túžba, tak prirodzená a správna ako sa zdá, nie je Láska, o ktorej hovoríš?
Na chvíľu stíchla a potom úprimne a takmer trasúco dodala: Vidím, ako mi v srdci rastie túžba byť milovaná a obdivovaná, Pastier, ale nemyslím si, že vidím ten druh Lásky, o ktorej hovoríš ty, alebo aspoň nie ten druh lásky, ktorý vidím v tebe.
Dovolíš mi teda zasadiť semienko skutočnej Lásky teraz?  spýtal sa Pastier.
Nejaký čas ti potrvá, kým nadobudneš nohy ako jelenica a dostaneš sa do Výšin, a ak ti teraz vložím semienko do srdca, bude pripravené kvitnúť práve keď sa tam dostaneš.
Bojazlivosť sa odtiahla.
Bojím sa, povedala.
Povedali mi, že ak niekoho skutočne miluješ, dávaš tomu milovanému človeku moc ublížiť ti a zraniť ťa tak, ako to nedokáže nič iné.
To je pravda, súhlasil Pastier.
Milovať znamená podriadiť sa moci milovaného človeka a stať sa veľmi zraniteľným voči bolesti, a ty sa bolesti veľmi bojíš, však Bojazlivosť?
Skľúčene prikývla a potom zahanbene povedala: Áno, veľmi sa jej bojím.
Ale je takým šťastím môcť milovať, povedal Pastier potichu.
Je šťastím milovať, aj keď ty na oplátku nie si milovaná.
Rozhodne to prináša aj bolesť, ale Láska nie je myslená tak značne.
Bojazlivosť si náhle uvedomila, že Pastier má tie najtrpezlivejšie oči, aké kedy videla.
Zároveň v nich ale bolo niečo, čo ju ranilo pri srdci, hoci nevedela povedať prečo. Aj tak sa stále od strachu uhýbala a povedala (vyriekla tieto slová veľmi rýchlo, pretože sa ich nejak hanbila povedať), Nikdy by som sa neodvážila milovať, pokiaľ by som si nebola istá, že budem tiež milovaná.
Ak ti dovolím zasiať semienko Lásky do môjho srdca, dáš mi sľub, že ma budeš tiež ľúbiť?
Inak by som to nezniesla.
Úsmev, ktorý na ňu vtedy obrátil, bol ten najjemnejší a najláskavejší, aký kedy videla, avšak znova, z rovnakého nevysvetliteľného dôvodu, jej zaťal do živého.
Áno, povedal bez váhania: sľubujem ti, Bojazlivosť, že keď bude kvet Lásky v tvojom srdci pripravený kvitnúť a keď ty budeš pripravená zmeniť svoje meno, vtedy budeš tiež milovaná.
Radosť ju rozochvela od hlavy až po päty.
Znelo to príliš užasne aby sa tomu dalo vôbec veriť, avšak tento sľub jej dal sám Pastier a v jednej veci si bola celkom istá.
On nemohol klamať.
Prosím, zasaď do môjho srdca Lásku hneď teraz, povedala sotva badateľne.
Úbohá Bojazlivosť, bola stále bojazlivá, aj keď jej bola sľúbená tá najúžasnejšia vec na svete.
Pastier vložil ruku do svojho lona, niečo vytiahol a položil to na dlaň.
Potom natiahol ruku smerom k Bojazlivosti.
Tu je semienko Lásky, povedal.
Predklonila sa, aby sa pozrela a potom vystrašene zaplakala a odtiahla sa.
