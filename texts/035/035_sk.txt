Táto otázka môže byť konečne vyriešená vďaka jasnejším definíciám spánku a bdenia a citlivejším nástrojom na ich meranie.
V roku 1988 bol 23-ročný Kanaďan Kenneth Parks súdený za vraždu a pokus o vraždu svojich svokrovcov.
Počas jednej noci minulého roka sadol do auta a prešiel cez mesto 23 kilometrov až k ich domu, kde ich napadol s nožom a montážnou pákou na pneumatiky.
Bol úplne zbavený viny na základe tvrdenia, že v danom čase bol námesačný.
Odvtedy sa mnohí obhajcovia odvolávajú na parasomniu – starší názov pre poruchy týkajúce sa čiastočného prebudenia počas spánku.
Tento termín je v súčasnosti využívaný zväčša v oblasti práva.
Mark Pressman z Nemocnice Lankenau vo Wynnewood v Pennsylvánií odhaduje, že každoročne je tento dôvod použitý na obranu v piatich až desiatich prípadoch po celom svete.
Zložitosť celej situácie ohľadom trestnej zodpovednosti týmto len narastá a je zdrojom neutíchajúcich sporov medzi právnikmi.
Jedna z najspornejších oblastí sa týka mužov obvinených zo sexuálneho napadnutia, ktorí sa odvolávajú na nevedomú sexuálnu aktivitu počas spánku, tzv. sexomniu (New Scientist, 28. október 2006, s. 40).
Sexomnia je kolísanie medzi námesačnosťou a vedomým stavom.
K rozporu dochádza vtedy, keď sa títo násilníci odvolávajú na požitie veľkého množstva alkoholu, ktoré vyvolalo sexomniu.
V niektorých prípadoch s takýmito alibi na súde skutočne obstoja.
Spolu s mojimi kolegami sme zásadne proti ospravedlňovaniu týchto činov, a to z toho dôvodu, že neexistuje žiaden vedecký dôkaz o tom, že ťažká intoxikácia vyvoláva námesačnosť, tvrdí Pressman.
Zároveň pripúšťa, že táto oblasť práva je veľmi zložitá najmä preto, lebo nie je možné na základe výskumu objasniť, čo sa odohrávalo v hlave násilníka počas jednej noci v minulosti.
Piloti komerčných letov a iní profesionáli, ktorých práca si vyžaduje vysokú ostražitosť, musia občas prejsť testom udržiavania bdelosti.
Musia sedieť v pohodlnom kresle s tlmeným osvetlením a zotrvať v bdelosti po dobu 40 minút.
Táto procedúra sa opakuje štyrikrát v priebehu ôsmich hodín.
Ak by zaspali, EEG by zachytil pohyb očí a uvoľnenie čeľuste.
Sú to však len čiastočné opatrenia a v každom prípade ľudia s takouto profesiou majú vysokú motiváciu nezaspať.
Odborníci na spánok pripúšťajú, že je potrebné vykonať citlivejší test a David Dinges z Pennsylvánskej univerzity vo Filadelfií tvrdí, že takýto test má.
Je ním jeho test časovej reakcie, v ktorom dotyčné osoby musia opakovane reagovať na blikanie svetla stláčaním tlačidla.
Dinges Tvrdí, že toto psychomotorické testovanie stavu bdelosti je neuveriteľne citlivé na zistenie nestability v rozoznávaní hraníc medzi bdením a spánkom.
Skrátená verzia bola v júli vyslaná do Medzinárodnej vesmírnej stanice ISS, kde ju astronauti mohli otestovať.
Ak sa potvrdí, že tento test dokáže presne odhaliť ich schopnosť vykonávať danú prácu, čoskoro môže byť aplikovaný na pilotov, pracovníkov jadrových elektrární a ostatných pracovníkov, ktorí majú v rukách osudy druhých ľudí.
Bežný spôsob rozoznávania bdelého stavu od ortodoxného a paradoxného spánku je hľadanie charakteristických vzorcov mozgovej aktivity pomocou prístroja EEG, ktorý meria elektrickú aktivitu v niekoľkomilimetrovej vonkajšej vrstve kortexu.
Laura Spinneyová je švajčiarska spisovateľka z Lausanne.
Je prekvapivo ľahké stratiť počas mimotelového zážitku kontakt s vaším fyzickým bytím, hovorí Anil Ananthaswamy.
Muž sa zobudil a cítil sa slabo.
Keď vstal a otočil sa, videl svoje telo ležať na posteli.
Zakričal na svoje spiace telo, zatriasol ním a skočil naňho.
Neskôr cítil, že opäť leží v posteli, no teraz videl seba ako stojí pri posteli a trasie svojím telom.
Šokovaný vyskočil z okna.
Jeho izba bola na treťom poschodí.
Neskôr ho našli ťažko zraneného.
To, čo prežil tento 21-ročný mladík bol mimotelový zážitok, jeden z najzvláštnejších stavov vedomia.
Spúšťačom bola zrejme jeho epilepsia (Journal of Neurology, Neurosurgery and Psychiatry, roč. 57, s. 838).
Nechcel spáchať samovraždu, hovorí neuropsychológ Peter Brugger zo švajčiarskej univerzitnej nemocnice v Zürichu.
Vyskočil preto, aby našiel spojku medzi jeho telom a svojím ja.
Zrejme konal skratovo.
V priebehu 15 rokov po uplynutí tohto dramatického incidentu Brugger spolu s ostatnými prešli dlhú cestu cestu k pochopeniu mimotelových zážitkov.
Presnejšie určili príčiny nesprávneho fungovania špecifickej oblasti mozgu a teraz riešia otázku, ako môžu tieto poruchy viesť k takmer nadprirodzeným zážitkom, kedy opustíme vlastné telo a sledujeme ho zvonka.
Tiež využívajú mimotelové zážitky v súvislosti s riešením dlhodobého problému: ako dokážeme vytvoriť a udržať si zmysel pre svoje vlastné ja.
Celú situáciu zdramatizovali aj autori ako Dostojevský, Wilde, de Maupassant and Poe, z ktorých niektorí písali o mimotelových zážitkoch z vlastnej skúsenosti ako o zážitkoch väčšinou spojených s epilepsiou, migrénou, mŕtvicou, nádorom v mozgu, užívaním drog alebo dokonca zážitkom blízko smrti.
Zároveň je však bežné, že mimotelový zážitok môžu mať aj ľudia bez akýchkoľvek zreteľných neurologických porúch.
Takýto stav zažije počas svojho života odhadom asi 5 % zdravých ľudí.
Ako presne môžeme definovať mimotelový stav?
Nedávna definícia odhalila, že daný stav zahŕňa niekoľko nezvyčajných skúseností.
Najmenej závažná z nich je doppelgänger (dvojník): cítite prítomnosť osoby, alebo vidíte osobu, o ktorej viete, že ste to vy, hoci vy ste stále vo svojom tele.
Tento stav často prechádza do ďalšieho štádia, kedy váš zmysel pre vaše vlastné ja putuje medzi vaším skutočným telom a vaším dvojníkom.
Presne to sa prihodilo Bruggerovmu mladému pacientovi.
Nakoniec vaše druhé ja celkom opúšťa vaše telo a sleduje ho zvonka, často z vyvýšenej polohy, akou je napríklad strop.
Takéto odlúčenie je najzvláštnejší prejav mimotelového zážitku, hovorí Olaf Blanke, neurológ zo Švajčiarskeho federálneho technologického inštitútu v Lausanne.
Prekvapivo príjemné
Niektoré mimotelové zážitky zahŕňajú len jedno z týchto štádií, iné všetky tri postupne.
Je zvláštne, že mnohí ľudia tieto zážitky opísali ako príjemné.
Čo sa teda mohlo diať v mozgu, ktorý vytvoril tak zdanlivo nemožný vnem?
Prvá hmatateľná stopa sa objavila v roku 2002, kedy Blankov výskumný tím náhodne prišiel na to, ako privodiť úplný mimotelový zážitok.
Práve vykonávali operáciu mozgu 43-ročnej ženy s vážnou epilepsiou, aby určili, ktorú časť jej mozgu musia za účelom liečby odstrániť.
Po stimulácií tzv. temporoparietálneho spojenia v oblasti pri temene hlavy žena oznámila, že sa vznášala nad jej vlastným telom a pozerala sa naň.
Táto situácia má neurologický význam.
Temporoparietálne spojenie spracováva zrakové a hmatové signály, rovnováhu a priestorové informácie z vnútorného ucha a proprioceptívne vnemy z kĺbov, šliach a svalov, vďaka ktorým vieme rozlíšiť vzájomnú polohu jednotlivých častí nášho tela.
Jeho úlohou je spojiť tieto informácie, aby vytvorili pocit sebauvedomenia: zmysel pre vnímanie polohy svojho tela, schopnosť odlíšiť ho od okolia a rozlíšiť, kde sa končí a kde začína zvyšok sveta.
Blanke a jeho kolegovia predpokladali, že mimotelový stav nastáva vtedy, keď z akéhosi dôvodu temporoparietálne spojenie zlyhá a prestane správne fungovať (Nature, roč. 419, s. 269).
Neskôr väčšie množstvo dôkazov ukázalo, že nesprávne fungovanie temporoparietálneho spojenia tvorí gro mimotelového stavu.
V roku 2007 sa napríklad Dirk De Ridder z belgickej Univerzitnej nemocnice v Antwerpách snažil pomôcť 63-ročnému mužovi s ťažkou formou tinitu.
Tento pocit trval viac než 15 sekúnd, čo je dostatočne dlho na zachytenie PET snímky jeho mozgu.
Tím samozrejme zistil, že temporoparietálne spojenie bolo počas tejto skúsenosti aktivované.
Poznatky o neurologických poruchách či operáciách sú síce široké, avšak nemožno ich brať relevantne, keďže takéto prípady sú ojedinelé.
Požiadavka rozsiahlejších štúdií viedla Blanka a jeho tím používať techniku zvanú úlohy transformácie vlastného tela, aby prinútili mozog pracovať tak, ako počas mimotelového stavu.
V týchto experimentoch sú účastníkom zobrazované záblesky postavičiek s rukavicou na jednej ruke.
Niektoré z týchto postavičiek sú otočené k účastníkovi tvárou, iné chrbtom (všimnite si diagram nižšie).
Úlohou je predstaviť si seba v pozícií kreslenej postavičky a cvičiť s tou rukou, na ktorej je rukavica.
Môže sa vám stať, že sa v mysli otáčate spolu so striedajúcimi sa postavičkami.
Počas vykonávania týchto úloh výskumníci mapovali u dobrovoľníkov mozgovú aktivitu s EEG prístrojom a zistili, že temporoparietálne spojenie sa aktivovalo vtedy, keď si dobrovoľníci predstavili samých seba v mimotelovej pozícií, a teda pozícií inej, než sa v danej chvíli nachádzali.
Tím tiež aktivoval temporoparietálne spojenie pomocou transkraniálnej magnetickej stimulácie, neinvazívnej techniky, ktorá dočasne vyradí z funkcie niektoré časti mozgu.
Dobrovoľníkom s porušeným temporoparietálnym spojením trvalo omnoho dlhšie vykonávať úlohy transformácie vlastného tela (The Journal of Neuroscience, roč. 25, s. 550).
Ostatné časti v mozgu, vrátane častí blízko temporoparietálneho spojenia, tiež preukazujú aktivitu.
Všeobecná zhoda nastáva vtedy, keď tieto oblasti fungujú správne a cítime sa ako vo svojom tele.
No akonáhle sa porušia, náš cit pre vnímanie vlastného tela sa vytráca.
To však nevysvetľuje zvláštnu záhadu mimotelového zážitku.
Je veľkou hádankou, prečo si ľudia v mimotelovej pozícií predstavujú nielen ich vlastné telo, ale aj veci okolo nich, ako napríklad druhých ľudí, hovorí Brugger.
Odkiaľ pochádza táto informácia?
Jedna skupina dôkazov súvisí s tzv. spánkovou paralýzou, kedy sa zdravý človek nemôže hýbať, akoby práve spal, a to aj napriek tomu, že nespí (Pozri Zóna šera).
Allan Cheyne z kanadskej Univerzity of Waterloo v Ontáriu počas prieskumu na vzorke takmer 12 000 ľudí so spánkovou paralýzou zistil, že mnohí z nich nahlásili dojmy podobné mimotelovým zážitkom.
Medzi nimi boli javy ako vznášanie sa nad vlastným telom, sledovanie ho a otáčanie sa za ním.
Cheyne tvrdí, že príčinou môže byť rozpor medzi informáciami v mozgu.
Počas spánkovej paralýzy je možné dosiahnuť stav podobný REM spánku, kedy sa v snoch hýbete alebo lietate.
Za týchto okolností vnímate pohyb, no mozog si uvedomuje, že vaše telo sa nemôže hýbať.
Mozog v snahe vyriešiť tento spor medzi zmyslami pozastaví cit pre vnímanie nášho vlastného ja (Cortex, roč. 45, s. 201).
Mozog to rieši tak, že rozdelí naše ja od tela.
Zdá sa, že naše ja ide s pohybom, zatiaľ čo telo zostáva v úzadí, hovorí Cheyne.
Možno sú podobné zmyslové rozpory príčinou klasického mimotelového zážitku.
Medzitým Brugger na základe tvrdení jedného z jeho pacientov, ktorý zažil mimotelový stav, upozorňuje na fakt, že niekto dokáže vidieť veci aj vtedy, keď má zavreté oči.
Pacientov otec, ktorý sedel pri jeho posteli, tvrdí, že chlapec mal zavreté oči.
Mladík neskôr povedal, že videl z perspektívy nad posteľou, ako ide otec do kúpeľne, vracia sa s vlhkým uterákom a utiera mu čelo.
Pacient zrejme počul svojho otca odkráčať do kúpeľne, kde púšťal vodu a musel cítiť na hlave vlhký uterák.
Nie je jasné, ako to mozog vytvára, hovorí kognitívny filozof Thomas Metzinger z nemeckej Univerzity Johannesa Gutenberga v Mainze.
Metzinger uvádza teóriu.
Spomeňte si na nejaký zážitok z nedávnej dovolenky.
Predstavujete si ju z pohľadu prvej osoby alebo z pohľadu tretej osoby s vami na scéne?
Pre väčšinu z nás prekvapivo platí druhá možnosť.
Pri kódovaní vizuálnych spomienok používa mozog vonkajšiu perspektívu, hovorí Metzinger.
Nevieme povedať prečo a ako, ale ak mozog počas mimotelovej skúsenosti čerpá z takejto databázy, môže byť prostriedkom pre vnímanie seba z vonkajšej perspektívy.
Bez ohľadu na tento mechanizmus skúmanie mimotelových skúseností so sebou prináša prísľub pomoci s riešením vážnej otázky z oblasti neurovedy a filozofie: ako sa vytvára vedomie vlastného ja?
Je viac než jasné, že máme zmysel pre vlastné ja, ktoré väčšinu času prebýva v našom tele.
No z mimotelových skúseností je tiež jasné, že zmysel pre ja sa môže zdanlivo oddeliť od nášho fyzického bytia.
Ako sú teda naše ja a naše telo prepojené?
Na zodpovedanie tejto otázky začal Metzinger spolupracovať s Blankom a jeho kolegami na experimente súvisiacom s mimotelovými zážitkami.
Experiment vykonávali na zdravých dobrovoľníkoch.
Každého dobrovoľníka natáčali zozadu a obraz im premietali na obrazovke pripevnenej k ich hlave v dvojmetrovej vzdialenosti.
Experimentátori ich potom udreli do chrbta, čo u nich vyvolalo pocit, akoby udreli ich virtuálne ja.
To spôsobilo zmyslový konflikt a viacerí mali pocit, že ich zmysel pre vlastné ja prechádza z fyzického tela do virtuálneho ja (Science, roč. 317, s. 1096).
Pre Metzingera sú tieto experimenty dôkazom, že vedomie vlastného ja je späté s pocitom vlastnenia tela, no je v tom viac než len o obyčajný pocit stelesnenia.
Pocit vlastného ja má mnoho zložiek, hovorí Metzinger.
Snažíme sa ich postupne poskladať, staviame tehlu po tehle.
Toto je len začiatok.
V úlohách transformácie vlastného tela sú účastníkom na obrazovke premietané záblesky kreslených postavičiek, ktoré sa každú sekundu striedajú vždy po jednej v náhodnom poradí.
Úlohou dobrovoľníkov je predstaviť si seba v pozícií kreslenej postavičky a cvičiť s tou rukou, na ktorej je rukavica.
Úloha si vyžaduje, že účastníci sa musia akoby otáčať v priestore a tým vzniká obraz mozgovej aktivity podobný obrazu mimotelového stavu.
Anil Ananthaswamy je prispievajúci redaktor časopisu New Scientist.
Hypnóza Pozrite sa mi do očí  môže odhaliť nezvyčajné spôsoby zlého fungovania nášho mozgu, hovorí Nicola Jonesová.
Práve mi idú znehybniť ľavú nohu, neznáma sila prevezme kontrolu nad mojím ramenom a je dosť možné, že oslepnem.
Tieto ujmy na mojom tele nespôsobí skalpel, ale hypnóza.
Môj hypnotizér David Oakley ma uisťuje, že ak sa objavia účinky, budú len dočasné.
Toto všetko sa vykonáva v záujme vedy.
Oakley je bývalý profesor Londýnskej univerzity.
Ako jeden z mála výskumníkov dúfa, že ak ľudia začnú brať hypnózu vážne, prestane sa vnímať ako akási šarlatánska veda (Pozri Čo je hypnóza?).
Myslím si, že hypnóza je všeobecne odmietaná a podceňovaná, hovorí Irvin Kirsch, psychológ z Univerzity v Hulle, Spojené Kráľovstvo.
Čiastočne za to môžu strašné príbehy zverejnené v knihách a filmoch, vďaka ktorým ľudia vnímajú hypnózu ako čudný a neuveriteľný jav, z ktorého si ešte stále mnoho ľudí robí posmech.
Oakley sa snaží nielen napraviť reputáciu hypnózy, ale aj zlepšiť chápanie niektorých najzvláštnejších neurologických otázok.
Pointou je privodiť pomocou hypnózy symptómy inak zdravým ľuďom.
To umožňuje, že sa symptómy u tzv. virtuálnych pacientov spúšťajú a miznú doslova lusknutím prstov, vďaka čomu sa ľahšie skúma abnormálna mozgová aktivita zodpovedná za ich vznik.
Je to ako spätné inžinierstvo, hovorí Peter Halligan, neuropsychológ z Cardiffskej univerzity (Spojené Kráľovstvo), ktorý pracuje s Oakleym.
Až keď sa veci pokazia, začnete si vážiť príslušný mechanizmus.
Výskumníci veria, že všetky tieto stavy môžu byť u zdravých ľudí navodené pomocou hypnózy.
Mnohé z nich sú somatoformné poruchy, kedy sa u ľudí rozvíjajú fyzické symptómy bez zjavných fyzických príčin.
Všetky tieto prípady sú ojedinelé a často sa objavujú u ľudí trpiacich inými problémami, akými sú depresia či schizofrénia, čo sťažuje výskum.
Aby som zistila, aké sú tieto stavy a aký je to pocit byť zhypnotizovaný, prišla som, hoci trocha znepokojená, až na psychologickú fakultu University College London.
Kým sedíme v obyčajnej kancelárií, Oakley ma oboznamuje s relaxačnou procedúrou.
Začína sa tým, že mi povie, aby som si predstavila známe, obľúbené miesto.
Onedlho sa cítim presne ako na konci hodiny jogy – uvoľnená a pokojná.
Myslela som si, že sa budem cítiť slabá a omámená, alebo že možno zabudnem, kde som, no stále počujem ruch z ulice a cítim sa normálne.
Potom Oakley prikáže, aby moja ľavá noha znehybnela a ja v nej naozaj cítim mravčenie, začína mi tŕpnuť.
Som prekvapená, ale poddám sa tomu.
Keď ma požiada, aby som zdvihla nohu, dokážem ju zdvihnúť ale iba pomaly, nemotorne a s ťažkosťou.
Znamená to, že metóda čiastočne zabrala, pravdepodobne som tesne nad priemernou hranicou zhypnotizovania, hovorí Oakley (pozri Do akej miery ste zhypnotizovateľný?).
Ak by som patrila medzi tých 10 % ľudí s vysokou mierou zhypnotizovania, prestala by som vnímať zvuky z ulice a nedokázala by som vôbec zdvihnúť nohu.
Hypnotická elita Julia Russellová, učiteľka v škole a Oakleyho bývalá študentka, je jednou z hypnotickej elity.
Russellová sa zúčastnila jedného z Oakleyho nedávnych experimentov týkajúcich sa syndrómu cudzej končatiny.
Jeden zážitok opisuje ako dosť nevšedný.
Počas hypnózy hýbali jej rukou, spočiatku manuálne.
Potom jej vnukli myšlienku, že v miestnosti sa zjaví experimentátorka, ktorá chce, aby sa jej ruka pohla.
Keď sa experimentátorka objavila, Russelova údajne zažila celkom zvláštny pocit.
Išlo to úplne mimo mňa.
Chcela, aby sa moja ruka pohla, tak sa pohla, pričom ja som sa vôbec na tomto pohybe nepodieľala, hovorí.
Akoby jej myšlienky priamo ovplyvňovali moje správanie, bez môjho zásahu.
Môže aktivita zhypnotizovaného mozgu naozaj napodobňovať stavy, ktoré prebiehajú počas skutočných porúch?
Ak aj áno, čo sa z toho môžeme naučiť?
Oakley a Halligan sú presvedčení, že ich virtuálni pacienti prežívajú podobné zmeny v mozgu ako ľudia so skutočnými poruchami.
Halligan rozpráva o tom, ako raz pomocou sugescie privodili u dobrovoľníka stav obmedzenosti zrakovej vnímavosti, kedy ľavá časť jeho zrakového poľa prestala existovať.
Potom ho požiadali, aby opísal obraz pomocou niekoľkých predmetov rozptýlených po strane.
Väčšina zhypnotizovaných ľudí by po týchto inštrukciách opísala iba predmety z pravej časti strany, tak ako to robí aj väčšina skutočných pacientov trpiacich obmedzenosťou zrakovej vnímavosti.
Tento dobrovoľník však nakreslil pravú stranu každého predmetu na strane.
Niečo také by ste nečakali, hoci sa to stáva aj skutočným pacientom, hovorí Halligan.
V mozgu podľa jeho slov vzniká podobnosť.
Halligan spolu s kolegami uspal 12 vysoko zhypnotizovateľných študentov.
Niektorým študentom vsugerovali, že ich ľavá noha ostane paralyzovaná, druhí to mali iba predstierať.
Sľúbili im odmenu, ak dokážu obalamutiť vyšetrovateľa, ktorý nevedel, v ktorej skupine dobrovoľníkov sa nachádza.
Nevedel teda, kto paralýzu iba predstiera, až kým neuvidel obrazy mozgovej aktivity dobrovoľníkov, ktoré sa jednoznačne líšili.
U jedincov pod hypnotickou paralýzou bol pravý orbitofrontálny kortex jednou z vysoko-aktívnych, až rozsvietených oblastí mozgu.
Táto oblasť je považovaná za oblasť zadržiavania emócií a podľa záznamov sa aktivuje aj pri hysterickej paralýze.
Yann Cojan zo ženevskej univerzity vo Švajčiarsku sa nedávno pokúšal o podobný experiment, kedy bola ľavá ruka dobrovoľníkov paralyzovaná za pomoci hypnózy.
Spolu s kolegami zistili, že mozgové snímky u dobrovoľníkov, ktorí hypnózu len predstierali, sú odlišné.
Rovnaký, no zároveň iný
Určité rozdiely boli zaznamenané v oboch skupinách – ako u ľudí pod hypnotickou paralýzou, tak aj a u ľudí trpiacich skutočnou hysterickou paralýzou.
Cojan, ktorý zaznamenal väčšie rozdiely než Halligan, si myslí, že hoci je tento fakt z pohľadu výskumu zaujímavý, je len malá pravdepodobnosť, že hypnóza poskytne ľuďom so skutočnými poruchami lekársky relevantné výsledky.
Aj napriek tomu ich výskumy viedli k niekoľkým zaujímavým záverom.
Napríklad sa zistilo, že tie mozgové aktivity, ktoré sú väčšinou spojené s úmyselným zákazom pohybu, sa neaktivizujú u ľudí s hysterickou paralýzou a rovnako ani u zhypnotizovaných dobrovoľníkov.
Tento fakt svedčí o tom, že v tomto prípade sa naozaj nehýbu preto, lebo nemôžu a nie preto, lebo nechcú.
Zatiaľ je otázne, či podobné výskumy pomôžu v rozvoji liečby pre pacientov.
Najúčinnejšie by zrejme bolo jednoducho ľudí presvedčiť, že dané stavy sú reálne.
Títo pacienti sa môžu v zdravotníctve stretnúť s rôznymi pejoratívnymi vyjadreniami typu - všetko je len vo vašej hlave, hovorí Antony Feinstein zo zdravotníckeho centra Sunnybrook Health Sciences Centre v Toronte, Kanade.
Hovoríme: áno, všetko je vo vašej hlave, pretože aj váš mozog je vo vašej hlave.
Máme možnosť ukázať doktorom aj pacientom, ako vážne treba tieto stavy brať a práve to je dôležitý krok vpred.
V súčasnosti liečba porúch zahŕňa terapiu rozprávaním, hypnotickú sugesciu na uľavenie od symptómov či dokonca psychoterapiu, čo niekedy funguje pre človeka ako dôvod na to, aby sa cítil lepšie.
V mnohých prípadoch sú tieto postupy bezúspešné.
Dôležité je lepšie porozumieť tým mozgovým štruktúram, ktoré prestali správne fungovať, čo by mohlo priamo ovplyvniť smer budúcej terapie.
Až keď pochopíme systém fungovania, pochopíme i to, ako s ním zaobchádzať, hovorí Halligan.
Moje zápästie sa trocha nadvihne.
Neskôr mi prikáže, že ak otvorím oči, nebudem vidieť nič z ľavej časti zrakového poľa, čím chcel navodiť obmedzenosť zrakového poľa.
So zvedavosťou pomaly otváram oči, no vidím celkom normálne.
Som trocha sklamaná, no Oakley mi hovorí, že dokonca vysoko zhypnotizovateľní ľudia zriedkakedy zažijú tento úkaz.
Zdá sa, že čas je to jediné, o čo som prišla. Keď sa ma Oakley opýta, ako dlho som podľa mňa bola pod vplyvom hypnózy, odpovedám, okolo 20 minút.
Usmeje sa a povie, že to trvalo viac než hodinu.
Hovorí, že časová kompresia je normálny vedľajší účinok hypnózy.
Hoci som nezažila úplný syndróm cudzej končatiny ani obmedzenosť zrakovej vnímavosti, môj názor na hypnózu sa zmenil.
Po tom, čo som ju zažila na vlastnej koži, som viac presvedčená o jej sile.
Hoci nevylučujem, že mi Oakley túto myšlienku vsugeroval, kým som bola Nicolou Jonesovou - kanadskou spisovateľkou so sídlom vo Vancouvri.
Čo je hypnóza?
Niektorí hovoria, že hypnóza nie je nič viac než naprogramované chovanie.
V niektorých prípadoch to môže byť pravda, no odmietaním hypnózy sa značne podceňuje jej sila, tak ako sa podceňuje aj placebo efekt tvrdením, že je to len tabletka cukru, pričom sa zabúda na fakt, že niekomu môže pomôcť.
David Oakley, bývalý profesor z Londýnskej univerzity hovorí, že pacienti s vážnymi popáleninami, z ktorých niektorých dohnala bolesť aj napriek podaniu morfia až k psychotickým stavom, sa upokojili práve počas hypnózy.
Keď ide psychológ Michael Nash z Univerzity Tennessee v Knoxville k zubárovi kvôli malému vŕtaniu, vyhýba sa anestézii a radšej uprednostní autohypnózu.
Môj zubár je vždy unesený, hovorí.
Od roku 1996 Národný ústav zdravia v Bethesde (Maryland) považuje hypnózu za efektívnu metódu tlmenia bolesti, a nedávne metaanalýzy potvrdili jej využitie v chirurgií.
Niektoré štúdie ukázali, že hypnóza môže pôsobiť proti bolesti účinnejšie než placebo tabletky.
Amir Raz z kanadskej Univerzity McGill v Montreale preukázal ďalší významný účinok hypnózy, ktorý často umlčí kritikov presvedčených o tom, že zhypnotizovaní dobrovoľníci to iba predstierajú.
Vo všeobecnosti platí, že ak niekomu ukážete názov farby napísaný inou farbou, napríklad červenú napísanú modrou, a následne sa ich opýtate na farbu atramentu, na chvíľu zaváhajú.
Tento jav je v človeku hlboko zakorenený, no Raz dokázal, že ak dobrovoľníkovi počas hypnózy vsugerujú, že nevie čítať, táto oneskorená reakcia môže vymiznúť.
Je veľmi dôležité, aby sa vedci pri sledovaní týchto zaujímavých javov riadili objektívnymi kritériami, hovorí Raz.
Je stále diskutabilné, či existuje vzorec mozgovej aktivity charakteristický pre hypnózu.
Výsledky niektorých nedávnych výskumov naznačujú, že zhypnotizovaní jedinci v stave odpočinku menej fantazírujú.
Ťažko však povedať, či je tento stav navodený pomocou hypnózy alebo relaxačných techník.
Do akej miery ste zhypnotizovateľný?
Predpažte ruky dlaňami k sebe.
Potom zavrite oči a predstavte si, že magnetické pole tlačí vaše ruky k sebe.
Poriadne sa na minútu koncentrujte a predstavte si ten pocit.
Teraz otvorte oči.
Pohli sa vaše ruky smerom k sebe?
Priblíži sa približne 70 % ľudí.
Táto skupina ľudí je považovaná za sugestibilných, a teda pravdepodobne aj ľahko zhypnotizovateľných.
Najlepší spôsob, ako u niekoho otestovať náchylnosť podľahnúť hypnóze, je jednoducho ho zhypnotizovať a sledovať, čo sa stane.
Existujú rôzne miery, ako napríklad Standfordova hypnotická miera citlivosti, ktorá meria stupeň zhypnotizovateľnosti u jedincov.
Meria sa na základe ich reakcií na rôzne sugescie pod vplyvom hypnózy, počnúc od pocitu rúk ťahaných k sebe ako magnety, až po pocity, že vaša ruka je dvíhaná za pomoci balóna.
Miera, ako ľahko je človek ovplyvniteľný za normálnych okolností, môže priamo súvisieť s tým, ako bude vykonávať tieto úlohy.
Ľahko zvyčajne podliehajú hypnóze tí ľudia, ktorí sa nechávajú uniesť dejom vo filmoch alebo knihách a veria, že postavy sú skutočné, rovnako ľudia, ktorí sa dostávajú do akéhosi tranzu počas vykonávania vytrvalostných športov alebo tí, ktorí mali ako deti imaginárnych priateľov.
Tiež pomáha, ak ľudia jednoducho chcú byť zhypnotizovaní.
Niektoré štúdie naznačujú, že naša miera zhypnotizovania je v nás hlboko zakorenená.
Keď 50 ľudí po 25 rokoch opakovane prešlo testami podľa Standfordovej mierky, ich výsledky zostali napodiv rovnaké.
James Horton z Virginskej univerzity v Charlottesville zaznamenal dokonca fyzické rozdiely v mozgu: vysoko zhypnotizovateľní účastníci mali o 30 percent väčšie rostrum, časť mozgu slúžiacu na sústreďovanie sa.
Na základe niektorých štúdií je vidieť, že miera zhypnotizovateľnosti môže byť dedičná.
Niektorí výskumníci vrátane Amira Raza z Univerzity McGill hľadajú gény, ktoré sú za to zodpovedné.
Prekvapivo sa väčšina výskumníkov počas rozhovoru zaradila na stupnici zhypnotizovateľnosti do skupiny priemerných ľudí.
Vo všeobecnosti platí, že výskumníci problém rozoberajú, posudzujú a opakovane zhodnocujú, čo nie je práve hypnotický stav mysle, hovorí výskumník hypnózy David Spiegel zo Standfordovej univerzity v Kalifornií.
Upálenie mojej sestry nebolo ani zďaleka také, ako keď fénix po troch dňoch povstane z popola.
Po tom, ako sa vyparila, zanechala po sebe len zápach spálenej kože, neznesiteľné teplo, kakofonický zvuk posledného srdcervúceho výkriku a prázdne stopy vypálené do púštneho piesku.
Ak by boli moji rodičia stále nažive, aj keď možno sú v nejakom inom paralelnom vesmíre, tak by mi povedali, že to nebola moja chyba, a nikto nemohol vedieť, čo sa stane.
Že si za to môže sama.
Takto však na niekoho zvaľovať vinu nie je podľa mňa správne.
Navyše odjakživa prehliadali záležitosti týkajúce sa Melanie.
Dokonca si ani nevšimli, keď sme sa spolu vzniesli k oblohe.
Melanie fúkala prúdy sem a tam pod našimi telami a preplietala ich hrejivým teplom ako veniec zo sedmokrások.
Na stole sme robievali tanec s iskrami a mama sa k tomu nikdy nejako nevyjadrovala.
Akurát nám povedala, že je neslušné pred inými ľuďmi stvárať veci, ktoré oni sami nedokážu, a že sa musíme naučiť hovoriť aj s inými ľuďmi.
Melanie vždy vo všetkom vynikala. No bola trochu búrlivá a utáraná.
Keby chcela, tak by mohla rozdeliť horizont na dve časti, roztvoriť ho vo švíkoch tak šikovne ako krajčírka a prinútiť blesk, aby sa jej skrútil v ruke ako mačka a dokonca by pre ňu priadol.
To isté by dokázala s ľuďmi.
Mel vyžarovala tlmené svetlo.
Bolo ťažké odvrátiť od nej pohľad a také ľahké stratiť sa v jej tieni.
Keď sa však udalosti neuberali správnym smerom, Melanie zaliezla do izby a nechcela vyjsť.
Ja som bola tá, ktorá odišla na druhé pobrežie, a sľubovala, že budem čoskoro späť.
A nakoniec som to bola ja, kto sa už nevrátil.
Deň, keď moja sestra zničila svet, sa obloha po prvýkrát za celé tie roky roztvorila v daždi a zaplavila púštne kroviny za naším domom.
Hady sa utopili vo svojich dierach a diviaky sa rozutekali po prúde rieky.
Avšak voda bola mocnejšia a zmietla ich so sebou.
Vzduchom sa šírilo žalostné kvíkanie.
Snažila som sa dostať taxíkom domov, lenže cesty sa stratili v náhlej povodni.
Vydrala som sa zo zaplaveného auta a brodila ďalšie tri kilometre.
Melanie, malá suchá postava, stála vonku pred zrúcaninou domu našich rodičov.
Mala na sebe jediné šaty, ktoré jej zostali.
Zvyšné spálila mama, keď ich našla.
Prúd dažďa sa ohýbal okolo mojej sestry do tvaru zvona a v rukách jej ako pri hre spletené motúziky tancovali záblesky energie.
Prednedávnom blesk rozštiepil kaktusy na dvore, rozdelil na dve polovice a spálil ich na kosť a kožu.
Ostali po nich iba sčerneté kostry, ktoré sa drali z vody nahor ako žalujúce prsty.
Určite cítila, že prídem.
Možno to bolo chvením na suchej zemi pod jej nohami či vlniacou sa energiou, ktorá prechádzala po vode a narážala do mňa.
Zdvihla zrak a vypleštila oči, pod ktorými sa jej usadili tmavé kruhy.
Spomínam si, že som na ňu jačala.
Mohlo to byť jej meno.
Mohla to byť prosba, v ktorej som ju žiadala, aby prestala.
Alebo to možno bolo iba: "Čo si, dofrasa, myslíš, že robíš?"
Svet sa zasekol, zvlnil sa do fialova, vetvy elektriny sa ma dotýkali, hrýzli vo vlasoch a pálili všetko živé, čo ostalo pod vodou.
Sotva som to cítila.
"Prečo si sa vrátila?" boli jej posledné slová než zmizla v plameňoch a vzala so sebou zvyšok vesmíru.
Bolo to jednoduché.
Melanie mi raz povedala: "Tak, Hannah, dávaj pozor a naučím ťa, ako funguje budúcnosť."
Vo vzduchu mi nakreslila obrázok, mapu žiarivých budúcností, konštantných a variabilných, uzavretý kruh možností prepojených navzájom, ktoré preskakovali z jednej časovej osi na druhú.
Pochopila som, dokonca viac než len to.
Po prvýkrát som vnímala jej schopnosť v podobe premenlivej energie.
"To je nádhera," zhíkla som.
"Však?"
Melanie obkreslila prstom vzduch a poklepala na jeden žiariaci bod.
"Pozri, to sme my.
A tu je to, čo sa môže stať v závislosti od, nuž, v závislosti od mnohých vecí."
Možnosti sa spojili pred mojimi očami ako údery bleskov a rástli im vetvy, akoby vnímali.
"Ak je to také ľahké, prečo to nezmeníš?" vyhŕkla som.
"Chcem povedať, zariaď to tak, aby sme sa mali lepšie."
Odvrátila odo mňa zrak.
"Nedá sa to len tak, lusknutím prstov."
Deň, keď moja sestra zničila svet, som sedela v lietadle a po rokoch bola na ceste domov.
Väčšinu cesty sa mi podarilo prespať, čo sa mi nestávalo často, a zobudila som sa, keď lietadlo pristávalo.
Mierne mi pískalo v ušiach.
Slnko zapadalo, rovinaté mesto popretkávané diaľnicami sa ešte len začínalo mihotať v záplave elektrických svetiel a civilizácia pulzovala po zemi na hlavných ťahoch.
Táto krása ma však neuchvátila.
Vonku boli ťažké mračná a srdce v mojej hrudi neprestávalo bubnovať.
Niečo nebolo v poriadku, len som nevedela čo.
Mala som déjà vu.
Čas sa vliekol a vonku začalo pršať.
Keby som ti mohla upliesť korunu potenciálnych budúcností, ako si ty pre mňa v detstve zapletala sedmokrásky do venca, tak by som neváhala ani sekundu.
Žiadna z nich by neskončila tým, že by ťa opití vysokoškoláci upálili zaživa na našom pozemku, či zmlátili do bezvedomia v krovinách za naším domom.
A naši rodičia, ktorí ťa chceli mať podľa svojich predstáv, by ťa pomaly neroztrhali na márne kúsky.
Dala by som ti čokoľvek.
Dobrosrdečnosť, ktorú si si zaslúžila; telo, ktoré si chcela; východisko, ktoré by sa neskončilo roztrhnutím horizontu; možnosti, ktoré by sa sypali jedna za druhou.
Zrútil sa mi svet.
Všetko by som napravila.
Deň, keď moja sestra Nie!
Deň, keď som ja úplne po prvýkrát zničila svet, moje lietadlo pristálo skôr, a tak som uháňala, aby som chytila taxík, kým blížiaci sa monzún nezmetie mesto.
Tentoraz mi chýbalo asi šesť kilometrov do cieľa, keď zrazilo šesť áut a zápcha zastavili celú premávku.
Dalo mi zabrať, aby som pred všetkými nerozrazila vodu, nespadla do prúdov vysokých po kolená a udržala svoje nohy na asfalte.