Stav mysle môžeme definovať ako súhrn miliónov neurologických procesov, ktoré sa v nás odohrávajú. Inými slovami, súhrn dojmov v ktoromkoľvek momente.
Problémom je, že väčšinu stavov nedokážeme vedome smerovať.
Ľudské úspechy a zlyhania sú úzko späté so schopnosťou neustále sa udržiavať v stave priaznivom pre dosiahnutie cieľa.
Takmer všetko, čo ľudia chcú, považujeme za nejaký stav – lásku, sebavedomie, rešpekt, či dokonca peniaze, pomocou ktorých chcú získať slobodu, moc, lásku, atď.
Správanie sa odvíja od stavu mysle, ktorý tvoria dva základné komponenty:
1. Vnútorné vnímanie - a) čo a ako si vo svojej mysli predstavujeme; b) čo si v mysli povieme a čo počujeme;
2. Fyziológia – postoj, biochémia, dýchanie, uvoľňovanie a napínanie svalov.
VNÚTORNÉ VNÍMANIE a FYZIOLÓGIA fungujú v kybernetickej slučke.
Všetko to, čo ovplyvňuje jedno, zároveň ovplyvňuje aj druhé.
Aby sme stav mysle dokázali ovládať, musíme kontrolovať a vedome smerovať svoje vnútorné vnímanie aj fyziológiu.
Kľúčovým slovom je zobrazovanie. Svet vnímame piatimi zmyslami – zrakom, sluchom, hmatom, čuchom a chuťou.
Mozog zachytáva zmyslové podnety a procesom zovšeobecňovania, skresľovania a vyraďovania ich premieta, alebo filtruje do podoby, akú VNÍMAME VNÚTORNE.
Vaše vnútorné vnímanie, váš zážitok z udalosti, teda nie je udalosť samotná, ale skôr osobný vnútorný dojem – je to len interpretácia, filtrovaná cez konkrétne presvedčenia, stanoviská, hodnoty a metaprogramy.
Tento proces filtrovania vysvetľuje rozmanitosť ľudského vnímania.
Niektorí ľudia možno venujú viac pozornosti tomu, čo videli, iní možno tomu, čo počuli – pozerajú sa na vec z rôznych uhlov pohľadu a majú rozličné fyziológie, ktorými proces vnímania začína.
Realita nie je nič iné, ako naše vlastné vnímanie danej situácie. Tak prečo ju nevnímať tak, aby vás aj ostatných posilňovala, a nie obmedzovala?
Kľúčom k úspechu je riadenie pamäti.
V každej situácii je možné sústrediť sa na množstvo aspektov a vy ju dokážete vnímať priaznivo, nech je akokoľvek zlá.
Všetko môžeme vnímať pozitívne, alebo robiť opak.
Ak nebudeme svoju myseľ a stav vedome smerovať, prostredie na nás môže mať negatívny vplyv.
Sústredením sa na tie správne veci očistíme svoju záhradku od buriny.
Úspešní ľudia si kedykoľvek dokážu privodiť taký stav mysle, aký práve najviac potrebujú.
Pri utváraní stavu mysle má náš mozog niekoľko možností, ako zareagovať.
Ich počet je stanovený vaším ponímaním sveta – ako reagujete, keď ste napríklad nahnevaní?
Chôdzou po žeravom uhlí sa ľudia učia meniť stav mysle a reakcie tak, aby prekonali strach, začali konať a dosahovať nové výsledky.
Táto metóda pomáha ľuďom vytvárať nové vnútorné ponímanie vlastnej viery a možnosti.
Väčšina ľudí ovláda svoju myseľ vedome len v minimálnej miere.
Ráno sa zobudia deprimovaní alebo plní energie.
Priaznivé udalosti ich priam nakopnú, tie zlé ich demotivujú.
Úspešní ľudia zo seba dokážu aj pod tým najväčším tlakom dostať to najlepšie.
Tí, ktorí sa rozhodnú, na čo sa budú sústrediť a ako budú čo vnímať, sú majstrami v ponáraní sa do najrozvinutejších častí mysle, a tak bežne dokážu ovplyvňovať svoj psychický stav.
3. KAPITOLA – KĽÚČOVÉ BODY
Ľudské úspechy a zlyhania sú úzko späté so schopnosťou neustále sa udržiavať v stave priaznivom pre dosiahnutie cieľa.
Je to práve zmena stavu, o ktorú sa väčšina ľudí snaží.
Naučte sa efektívne využívať svoju myseľ a tým ovplyvňovať stav, v akom sa nachádzate.
Správanie sa odvíja od stavu mysle, ktorý tvoria dva základné komponenty:
1. Vnútorné vnímanie a) čo a ako si vo svojej mysli predstavujeme; b) čo si v mysli povieme a čo počujeme;
2. Fyziológia – postoj, biochémia, dýchanie, uvoľňovanie a napínanie svalov.
VNÚTORNÉ VNÍMANIE a FYZIOLÓGIA fungujú v kybernetickej slučke.
Všetko to, čo ovplyvňuje jedno, zároveň ovplyvňuje aj druhé.
Mozog zachytáva zmyslové podnety a procesom zovšeobecňovania, skresľovania a vyraďovania ich premieta, alebo filtruje do podoby, akú VNÍMAME VNÚTORNE.
SAMOTNÁ MAPA NIE JE ÚZEMIE.
Kľúčom k úspešnému smerovaniu vášho vnútorného vnímania je riadenie pamäti.
Musíme sa sústrediť na správne veci, a tým plieť svoju záhradku. Presne tak ako W. Mitchell.
Život je ako rieka.
Ak sa dobrovoľne a vedome nenecháte unášať prúdom, môže k vám byť milosrdná. Naše ponímanie sveta určuje počet reakcií, ktoré máme k dispozícii.
Väčšina ľudí ovláda svoju myseľ vedome len v minimálnej miere.
Ráno sa zobudia deprimovaní alebo plní energie.
Priaznivé udalosti ich priam nakopnú, tie zlé ich demotivujú.
Úspešní ľudia zo seba dokážu aj pod tým najväčším tlakom dostať to najlepšie.
Chôdza po žeravom uhlí ľudí učí vytvárať nové vnútorné vnímanie možností.
Ste žiarliví?
Nie.
NESTOTOŽŇUJTE SA SO SVOJÍM SPRÁVANÍM.
Zapamätajte si, že správanie sa odvíja od stavu mysle – teda žiarlivosti. Tento stav môžete okamžite zmeniť prostredníctvom fyziológie a vnútorného vnímania (na čo sa budete sústrediť).
3. KAPITOLA - CVIČENIA
1. Spomeňte si na konkrétnu situáciu, kedy ste žiarlili.
Preneste sa k nej späť vo svojich myšlienkach a odpovedzte na nižšie uvedené tri otázky.
(Ak ste nikdy nežiarlili, spomeňte si na situáciu, kedy ste sa na niekoho hnevali.)
Zistite, ako ste k tomuto stavu dospeli.
a) Čo ste si predstavili v súvislosti s danou osobou?
Boli ste si vedomí niečoho, čo daná osoba urobila, alebo naopak, neurobila?
Všimnite si, akú silu tieto spomienky mali alebo nemali v súvislosti s vaším pocitom žiarlivosti.
(Pozn.: vizuálne spomienky pre vás možno nie sú až také dôležité, resp. si ich nie ste vedomí – v tom prípade prejdite k bodu b);
b) Čo ste vo svojej mysli počuli, alebo ste si pri tomto zážitku hovorili? – tzn. všímajte si, čo hovorí hlas druhej osoby alebo váš vlastný, a takisto intonáciu, s akou dané slová vyslovil;
c) Čo ste cítili? – aké pocity sa šírili vaším telom, keď ste žiarlili – napr. teplota, postoj, dýchanie, stiahnutie svalov, pocit v žalúdku, výraz tváre atď.
Všimnite si, ktorá z týchto troch foriem vnímania má na vás najsilnejší vplyv a najľahšie vo vás vyvolá žiarlivosť.
Takisto by ste si mali uvedomiť, že je to len stav mysle a môžete ho zmeniť, ak sa budete sústrediť na niečo, vďaka čomu sa budete cítiť príjemne.
2. Postupujte rovnako ako v prvom bode, ale zamerajte sa na lásku.
Spomeňte si na konkrétnu situáciu, v ktorej ste veľmi milovali, alebo sa cítili milovaní.
Vráťte sa k nej späť a zistite, vďaka čomu ste lásku pocítili. Porovnajte rozdiely vo vizuálnych spomienkach, vnútorných dialógoch a fyziológii medzi týmito dvoma stavmi mysle.
4. KAPITOLA
Človek je tým, v čo verí.
Spomeňte si na Pabla Casalsa. Mal 90 rokov, bol krehký a trpel artritídou. Keď si však predstavoval, ako hrá na klavíri, jeho psychické rozpoloženie sa úplne zmenilo, a tým aj jeho fyzický stav.
Veril v magickú silu svojej hudby.
Viera priamo ovláda váš nervový systém.
Ak s ňou správne narábate, môže sa stať vašou najsilnejšou zbraňou a priniesť so sebou mnoho dobrého.
Na druhej strane viera, ktorá vás obmedzuje, vás môže zničiť presne tak, ako vás povznášajúca viera môže obohatiť.
Slúži ako kompas a mapa, ktoré nás vedú k cieľu a poskytujú istotu, že sa k nemu dostaneme.
Ak ju nemáte, alebo ju nedokážete využiť, nemusíte byť dostatočne silní. S pevnou vierou však svoj cieľ vidíte a máte energiu do neho dobehnúť.
Čím viac vieme o ľudskom správaní, tým viac si uvedomujeme, akú obrovskú moc má nad naším životom viera.
Vezmite si napríklad pokusy, pri ktorých sa ľudí pod vplyvom hypnózy dotkli kúskom ľadu, ale presvedčili ich, že ide o horúci kov.
V bode dotyku sa zakaždým vytvoril pľuzgier.
Priama, nesporná komunikácia s nervovým systémom, teda viera, zvíťazila nad skutočnosťou.
Mozog jednoducho urobí presne to, čo mu viera prikáže.
Norman Cousins hovorí o placebo efekte a na základe skúmania mnohých chorôb, vrátane tej svojej, tvrdí: Nie vždy potrebujeme lieky.
Vieru vo vyliečenie však potrebujeme vždy.
Je to jednoducho len psychický stav, pocit istoty, ktorý ovplyvňuje naše správanie.
Dokonalosť sa môže zrodiť vtedy, keď si uvedomíme, že viera je otázkou voľby.
Je iba na vás, či sa ňou necháte ťahať na vrchol alebo ku dnu.
Ľudia majú často mylnú predstavu, že viera je iba statický pojem, izolovaný od činu a dôsledku. Táto teória je však od pravdy na míle vzdialená.
Vieru podmieňuje niekoľko faktorov:
1. PROSTREDIE sa dá považovať za najväčší zdroj viery – porovnajte si vplyv geta s vplyvom priaznivého prostredia, ktoré vo vás živí presvedčenie, že ste výnimoční, alebo pravý opak.
2. MALÉ I VEĽKÉ UDALOSTI – ako napr. atentát na Kennedyho alebo udalosti z osobného života, na ktoré nikdy nezabudneme.
3. VEDOMOSTI nám umožňujú vymaniť sa spod negatívneho vplyvu prostredia.
4. MINULÉ VÝSLEDKY – vedomie, že sme už niekedy dosiahli to, čo sme si zaumienili. Zvyčajne stačí aj jeden úspech.
5. PREDSTAVUJTE SI, ŽE TO, ČO CHCETE DOSIAHNUŤ V BUDÚCNOSTI, STE DOSIAHLI UŽ TERAZ – zažite úspech v predstihu.
Je dôležité, aby ste si zapamätali, že možnosti, ktoré využívame, a výsledky, ktoré dosahujeme, sú súčasťou dynamického procesu. Ten začína vierou, ako zobrazuje nasledujúca schéma:
Ak sa budete od začiatku sústrediť na to, čo nedokážete, budete môcť využiť len obmedzené množstvo potenciálu. Vynaložíte polovičaté úsilie, budete konať ako keby na skúšku a dosiahnete len biedne výsledky. Čo to urobí s vašou vierou pri nasledujúcej snahe niečo dosiahnuť?
Je to typická zostupná špirála – neúspech plodí neúspech.
Pozrime sa na to ale z druhej strany. Ak budete každou bunkou svojho tela od začiatku veriť, že uspejete, budete schopní využiť veľké množstvo potenciálu a podniknúť dôležité kroky. Môžete si byť istí, že takto budete v budúcnosti svojim schopnostiam veriť ešte viac.
V tomto prípade platí pravidlo, že úspech sa živí úspechom a každý jeden prehlbuje vieru v seba samého a podnecuje k dosahovaniu ešte lepších výsledkov.
Je to neuveriteľné, ale pre dosiahnutie cieľa niekedy jednoducho stačí neveriť v obmedzenia, alebo mať skúsenosť, ktorá určité obmedzenie odbúrava – a to je ďalší prínos chôdze po žeravom uhlí.
VAŠA REALITA JE REALITOU, KTORÚ TVORÍTE VAŠIMI PRESVEDČENIAMI.
DOBRE SI ICH ZVÁŽTE!
4. kapitola– KĽÚČOVÉ BODY
Viera priamo ovláda váš nervový systém.
Viera slúži ako kompas a mapa, ktoré nás vedú k cieľu a poskytujú istotu, že sa k nemu dostaneme.
Viera je jednoducho iba psychický stav, pocit istoty, ktorý ovplyvňuje naše správanie.
Dokonalosť sa môže zrodiť vtedy, keď si uvedomíme, že viera je otázkou voľby.
Vieru podmieňuje niekoľko faktorov: 1. Prostredie 2. Udalosti 3. Vedomosti 4. Minulé výsledky 5. Predstavujte si, že to, čo chcete dosiahnuť v budúcnosti, ste dosiahli už teraz – zažite úspech v predstihu.
VIERA – POTENCIÁL – KONANIE – VÝSLEDKY – to, či vystúpite na vrchol, alebo padnete na dno, závisí od miery, do akej veríte v svoj úspech.
Na dosiahnutie cieľa niekedy jednoducho stačí neveriť v obmedzenia.
Dobrý strom nerastie ľahko; čím silnejší je vietor, tým silnejší je strom.
VIERA JE STAVEBNÝM KAMEŇOM VAŠEJ REALITY.
DOBRE SI ZVÁŽTE, V ČO BUDETE VERIŤ!
4. KAPITOLA – CVIČENIA
Pozrime sa na to, čomu veríte v súvislosti s pôvodom týchto presvedčení: A. Prostredie.
Akú vieru (pozitívnu či negatívnu) do vás zasialo prostredie?
Doplňte nasledovnú vetu: Moja výchova a prostredie zapríčinili, že si myslím, že (som, nie som, dokážem, nedokážem, budem, nebudem): B. Významné udalosti.
Najprv si urobte zoznam aspoň piatich významných udalostí, ktoré ste zažili – verejné alebo súkromné.
Potom doplňte nasledovné tvrdenie. Doplňte túto vetu v súvislosti s každou uvedenou v skutočnosti veríte.
C. Vedomosti.
Aké významné knihy ste čítali, a ako vás obohatili?
Aký mala vaša nová znalosť vplyv na to, čomu veríte? (Ohľadne života, ľudí, kto ste, prečo ste tu.)
D. Minulé výsledky.
Urobte zoznam piatich vašich úspechov a pridajte jednu alebo dve veci, ktoré sa vám dosiahnuť nepodarilo. Zistite, čomu ste verili.
Väčšina ľudí, ktorí sa zúčastnili seminára Chôdze po žeravom uhlí, by povedala napríklad: Nemožné sa stalo možným a teraz verím, že je možné úplne všetko.
E. Uveďte päť vecí, ktoré by ste chceli v živote dosiahnuť.
Akú by ste mali vieru v samého seba, čo by ste si mysleli o živote, ľuďoch atď., keby ste tieto ciele už boli dosiahli?
Ak ste tieto cvičenia robili poctivo a od začiatku do konca, viete o sebe podstatne viac, ako o sebe bude kedy vedieť väčšina ľudí, a už by ste mali mať jasnú predstavu o tom, čo vám v živote spôsobuje bolesť a čo potešenie.
Ak ste tieto cvičenia preskočili, skúste sa sami seba spýtať, či nie ste hodní zistenia, čomu vlastne veríte.
Bolo by zaujímavé porovnať to s vierou, o ktorej budem hovoriť v nasledujúcej kapitole.
Abstrakt Úvod a zhrnutie hlavných zistení
Nasledovných sedem bodov sumarizuje množstvo optimálneho príjmu bielkovín pre zdravých a cvičiacich jedincov, ktoré sa uvádza v stanovisku Medzinárodnej spoločnosti pre športovú výživu. 
1) Viacero výskumov potvrdzuje, že ľudia, ktorí pravidelne vykonávajú fyzickú aktivitu, potrebujú vyššie množstvo bielkovín v strave ako tí, ktorí ju nevykonávajú.
2) Príjem bielkovín s hodnotami v rozmedzí 1, 4 - 2,0 g/kg na deň pre fyzicky aktívnych ľudí je nielen bezpečný, ale mnohým umožňuje aj zvýšenie výkonnosti počas tréningu.
3) Pokiaľ je u zdravých a aktívnych ľudí príjem bielkovín v takomto množstve súčasťou vyváženej a plnohodnotnej stravy, nepoškodzuje funkciu obličiek a ani metabolizmus kostí.
4) Aj keď by sa fyzicky aktívni jedinci mali snažiť dosiahnuť požadovaný príjem bielkovín prostredníctvom výživy, pre športovcov sú doplnky bielkovín v rôznych formách vhodným a praktickým spôsobom, ako zabezpečiť kvalitný príjem bielkovín.
5) Rôzne typy a kvalita bielkovín môže ovplyvniť biologickú dostupnosť aminokyselín, a tým aj príjem bielkovín.
Preferencia jedného typu bielkoviny nad iným z hľadiska zlepšenia regenerácie a adaptácie na tréning musí byť presvedčivo preukázaná.
6) Vhodné načasovanie príjmu bielkovín je dôležitou súčasťou celkového tréningového plánu a je nevyhnutné pre optimálnu regeneráciu, správne fungovanie imunitného systému a rovnako aj pre rast a udržiavanie aktívnej telesnej hmoty.
7) Špecifické aminokyseliny, ako sú napríklad aminokyseliny s rozvetveným reťazcom (BCAA), môžu za určitých okolností zlepšiť výkonnosť na tréningu a následnú regeneráciu.
Odporúčaný príjem bielkovín
V poslednom čase sa ostro diskutuje o bezpečnosti a efektívnosti navýšenia doteraz odporúčaného príjmu bielkovín.
V súčasnosti je odporúčaná denná dávka (ODD) bielkovín pre dospelých 0,8 g/kg telesnej hmotnosti
Cieľom tohto odporúčania bolo zohľadniť individuálne rozdiely v metabolizme bielkovín, rozličnosť biologickej hodnoty bielkovín a dusíkové straty v moči a nestrávených zvyškoch potravy.
Pokiaľ však chceme stanoviť optimálne množstvo bielkovín pre športovcov, musíme vziať do úvahy viacero faktorov.
Medzi ne zaraďujeme kvalitu bielkovín, príjem energie, príjem uhľohydrátov, spôsob a intenzitu cvičenia a tiež aj samotné načasovanie príjmu bielkovín.
Súčasná odporúčaná denná dávka bielkovín (0,8 g/kg telesnej hmotnosti) spĺňa potreby takmer všetkých (97,5 %) mužov a žien starších ako 19 rokov.
Toto množstvo bielkovín je primerané pre ľudí, ktorí nevykonávajú fyzickú aktivitu, avšak sotva dostačujúce na vyrovnanie oxidácie bielkovín a aminokyselín (čo predstavuje približne 1- 5 % celkovej spotreby energie pri cvičení) a nepostačujúce na rast nových svalových vláken a zregenerovanie svalov.
Odporúčania týkajúce sa vyváženého príjmu bielkovín sú založené na hodnote dusíkovej bilancie a štúdiách aminokyselín.
Princíp dusíkovej bilancie spočíva v určení rozdielu medzi celkovým množstvom bielkovín, ktoré organizmus príjme a celkovým množstvom dusíka, ktorý organizmus vylúči.
Štúdie zaoberajúce sa dusíkovou bilanciou podceňujú množstvo bielkovín nevyhnutné pre optimálne fungovanie, pretože sa priamo netýkajú cvičenia.
Rovnako je možné, že vyšší príjem bielkovín, ako je udávaný týmito štúdiami, dokáže zlepšiť výkon pri cvičení zvýšením spotreby energie alebo tým, že u športovca bude narastať čistá svalová hmota.
V skutočnosti však množstvo výskumov ukazuje, že ľudia, ktorí sa venujú cvičeniu alebo inej fyzickej aktivite, potrebujú vyšší príjem bielkovín ako 0,8 g/kg telesnej hmotnosti na deň odhliadnuc od spôsobu tréningu (t. j. vytrvalostný, silový tréning atď. ) alebo úrovne pokročilosti (t. j. rekreačný, mierne pokročilý alebo dobre trénovaný cvičenec).
Konzumácia nedostatočného množstva bielkovín predstavuje skutočné riziko, obzvlášť v súvislosti s cvičením. V takomto prípade pravdepodobne dôjde k negatívnej dusíkovej bilancii, ktorá vedie k zvýšeniu katabolizmu a narušeniu regenerácie svalov po tréningu.
Pri vytrvalostnom tréningu sa odporúčaný príjem bielkovín pohybuje od 1,0 do 1,6 g/kg telesnej hmotnosti na deň v závislosti od intenzity a dĺžky vytrvalostného cvičenia, rovnako ako aj od úrovne pokročilosti športovca.
Napríklad špičkový vytrvalostný športovec potrebuje vyšší príjem bielkovín približujúci sa k hornej hranici už uvedených hodnôt (od 1,0 do 1,6 g/kg telesnej hmotnosti na deň).
Navyše, ak pri vytrvalostnom tréningu zvyšujeme intenzitu a dĺžku, zvyšuje sa aj oxidácia aminokyselín s rozvetveným reťazcom a tým aj nároky na zvýšený príjem bielkovín nad rámec spomínaných hodnôt.
Pri silovom tréningu sú nároky na bielkoviny ešte vyššie, obzvlášť pri počiatočných fázach tréningu alebo pri prudkom zvýšení objemu tréningu. Odporúčaný príjem bielkovín pri silovom tréningu sa pohybuje od 1,6 do 2,0 g/kg telesnej hmotnosti na deň.
Napriek tomu niektoré výskumy ukazujú, že nároky na bielkoviny sa môžu pri tréningu dokonca znížiť vďaka biologickej adaptácii, ktorá zlepší hodnoty NPR (net protein retention).
Uskutočnilo sa niekoľko výskumov súvisiacich s kontaktnými športmi (napr. futbal, basketbal, zmiešané bojové umenia, atď.).
Vo vyhodnotení zameranom na futbal sa uvádzalo, že odporúčaný príjem bielkovín pre futbalistov je 1,4 až 1,7 g/kg telesnej hmotnosti na deň.
Tieto hodnoty sa odporúčajú aj pre ľudí, ktorí sa venujú iným druhom kontaktných športov.
Stručne povedané, Medzinárodná spoločnosť pre športovú výživu odporúča ľudom, ktorí športujú alebo vykonávajú fyzickú aktivitu, prijímať bielkoviny v rozmedzí 1,4 až 2,0 g/kg telesnej hmotnosti na deň.
Jednotlivci, ktorí sa venujú vytrvalostnému cvičeniu, by mali dodržiavať najnižšie hodnoty z tohto rozmedzia, športovci vykonávajúci kontaktné športy by sa mali zamerať na stredný príjem bielkovín z daného rozmedzia a športovci, ktorí trénujú silovo, by mali pri príjme bielkovín dodržiavať najvyššie hodnoty z tohto rozmedzia.
Bezpečnosť príjmu bielkovín nad ODD
Masmédiá často mylne tvrdia, že dlhodobo vysoký príjem bielkovín je nezdravý a môže viesť ku zbytočnej metabolickej záťaži obličiek, a tým aj k poškodeniu funkcie obličiek.
Ďalšou obavou, ktorá sa uvádza pri vysoko bielkovinovej strave, je aj zvýšené vylučovanie vápnika, v dôsledku čoho sa zvyšuje riziko vzniku osteoporózy.
Nakoľko sú oba tieto mýty nepodložené, neexistuje jasný dôkaz o tom, že vyššie uvádzaný príjem bielkovín má skutočne nepriaznivé účinky na zdravých športovcov.
Jedným z hlavných bodov spornej diskusie týkajúcej sa príjmu bielkovín a funkcie obličiek je presvedčenie, že bežná spotreba bielkovín prevyšuje ODD, a tým podnecuje vznik chronického ochorenia obličiek spôsobeného zvýšeným glomerulárnym tlakom a hyperfiltráciou.
Väčšina vedeckých dôkazov bola pozorovaná na zvieratách a pacientoch s už existujúcou poruchou obličiek.
Práve preto je to u zdravých ľudí s normálnou funkciou obličiek nepravdepodobné.
Na základe dobre vypracovanej kohortovej štúdie sme predpokladali, že vysoký príjem bielkovín nesúvisel s poklesom renálnej funkcie u žien s normálne fungujúcimi obličkami.
Taktiež sa zistilo, že neexistujú štatisticky významné rozdiely vo veku, pohlaví, hmotnosti a funkcii obličiek medzi ľuďmi, ktorí konzumujú mäso a vegetariánmi (resp. skupinou s preukázateľne nižším príjmom bielkovín).
Obe skupiny mali podobnú funkciu obličiek a u oboch skupín sa ukázala rovnaká miera postupného zhoršovania obličkovej fyziológie súvisiaca s pribúdajúcim vekom.
Prvotné klinické a epidemiologické štúdie potvrdzujú, že vysoko bielkovinová strava vplýva na chronické ochorenie obličiek, vysoký tlak krvi, cukrovku, obezitu a metabolický syndróm.
Na to, aby sa dostatočne preskúmal úbytok hmotnosti pri vysoko bielkovinovej diéte, kvalita bielkovín, miera rozšírenia a vývoja ochorenia obličiek u rizikových pacientov z populácie sú potrebné ďalšie štúdie.
Hoci sa zdá, že príjem bielkovín vyšší ako ODD nie je škodlivý pre zdravých športovcov, ľudia s miernou poruchou obličiek by mali dôkladne kontrolovať svoj príjem bielkovín, pretože výsledky pozorovania epidemiologických štúdií dokazujú, že môže úzko súvisieť s vývojom ochorenia obličiek.
Okrem funkcie obličiek sa ostro diskutuje aj o vzťahu medzi príjmom bielkovín a metabolizmom kostí.
Presnejšie povedané, existujú isté obavy, že vysoký príjem bielkovín vedie k vylučovaniu vápnika z kostí, čo môže mať za následok vznik osteopénie, čo je stav, ktorý u niektorých ľudí môže viesť až ku vzniku osteporózy.
Tento predpoklad vyplýva z dávnejších štúdií, v ktorých sa uvádzalo zvýšenie kyslosti moču kvôli vysokému príjmu bielkovín, v dôsledku čoho sa vápnik vylučoval z kostí, aby sa stlmilo prekyslenie.
Avšak štúdie zaoberajúce sa týmto javom nemali dostatok vzoriek, vo výskume boli metodologické chyby a tiež boli použité vysoké dávky čistých foriem bielkovín.
V súčasnosti už však vieme, že obsah fosfátu v bielkovinových jedlách a doplnkoch obohatených o vápnik a fosfor tento jav potláča.
V skutočnosti jestvujú údaje, ktoré tvrdia, že muži a ženy v pokročilom veku, čiže časť populácie, najviac náchylná na osteoporózu, by na udržanie kostenej hmoty mala konzumovať viac bielkovín, ako je momentálne odporúčané, t. j. viac ako 0,8 g/kg telesnej hmotnosti na deň.
Okrem toho sa objavujú údaje zo štúdií stabilného izotopu vápnika, ktoré predpokladajú, že hlavnou príčinou zvýšenej hladiny vápnika v moči nie je kostná resorpcia, ale že ide o tráviaci problém.
Za predpokladu, že cvičenie dodáva podnet na zvyšovanie bielkovín v kostrových svaloch, odporúča sa prijať množstvo v rozmedzí od 1,4 do 2,0 g/kg telesnej hmotnosti na deň, aby sa tento stimul dokázal transformovať na ďalšie kontraktilné tkanivá, ktoré sú dôležité pre vznik kostnej hmoty u detí počas dospievania.
Avšak treba uskutočniť viac výskumov zameraných na dospelých a starších športovcov, hypertrofiu kostrového svalstva, príjem bielkovín a ich kumulatívne účinky na kostnú hmotu.
Celkovo chýbajú vedecké dôkazy, ktoré by potvrdzovali, že zvýšený príjem bielkovín má nepriaznivý vplyv na zdravých športujúcich jedincov.
Existuje však vedecká literatúra, ktorá potvrdzuje prínos bielkovín pre zdravie a správne fungovanie viacerých orgánových sústav.
Takže preto stanovisko Medzinárodnej spoločnosti pre športovú výživu znie, že aktívni ľudia v pokročilom veku potrebujú príjem bielkovín v rozmedzí 1,4 až 2,0 g/kg telesnej hmotnosti na deň a rovnako že príjem bielkovín práve v tomto rozmedzí je bezpečný.
Kvalita bielkovín a bežné bielkovinové doplnky
Ľudia, ktorí cvičia, často využívajú bielkovinové prášky (tzv. proteíny) ako doplnkový zdroj bielkovín.
Bielkovinový prášok je praktický a cenovo výhodný, samozrejme v závislosti od konkrétneho výrobku.
Bežné zdroje bielkovín sú mlieko, srvátka, kazeín, vajcia a sójové produkty.
Rôzne zdroje bielkovín a spôsoby spracovania môžu ovplyvniť biologickú dostupnosť aminokyselín do organizmu.
Biologickú dostupnosť aminokyselín z daného zdroja bielkovín možno najlepšie vyhodnotiť ako množstvo a rozmanitosť aminokyselín, ktoré sa po prijatí strávia a vstrebú do krvného obehu.
Okrem toho biologická dostupnosť aminokyselín sa môže premietnuť aj v rozdieli množstva obsahu stráveného dusíka z prijatých bielkovín a obsahom dusíka, ktorý je následne prítomný v nestrávených zvyškoch potravy.
Pri zostavovaní plánu na príjem bielkovín pred a po tréningu je najdôležitejšie vziať do úvahy biologickú dostupnosť aminokyselín v krvi a rovnako aj ich transport do cieľového tkaniva alebo tkanív.
Bielkoviny, ktoré poskytujú primeraný periodický prísun aminokyselín, sú ľahko naviazané kostrovým svalstvom pre maximálne využitie dusíkovej bilancie a kinetiky svalových bielkovín.
Kvalita zdroju bielkovín sa zvykne určovať metódami; tou staršou je pomer účinnosti bielkovín (protein efficiency ratio PER) a omnoho presnejšou je metóda PDCAAS, teda stráviteľnosť bielkovín vzhľadom na koeficient aminokyseliny.
Prvý spôsob bol používaný na zisťovanie kvality zdroja bielkovín a spočíval v určení podielu množstva nárastu telesnej hmotnosti dospelých potkanov kŕmených testovanou bielkovinou.
Druhý spôsob vytvorila v roku 1991 Organizácia pre výživu a poľnohospodárstvo (FAO) ako vhodnejšiu alternatívu bodovacej metódy, ktorá berie do úvahy zloženie aminokyselín testovanej bielkoviny vzhľadom na referenčný vzorec aminokyselín, ktorý bol však neskôr upravený kvôli rozdielom v stráviteľnosti bielkovín.
Referenčná príručka srvátkových a mliečnych výrobkov z roku 2003, ktorú vytvorila v Americká členská organizácia pre vývoz mliečnych výrobkov (The U. S. Dairy Export Council) tvrdí, že srvátkový izolát získaný z mlieka má zo všetkých bežných zdrojov bielkovín najvyššiu PDCAAS hodnotu vďaka vysokému obsahu esenciálnych aminokyselín a aminokyselín s rozvetveným reťazcom.
Kazeín získaný z mlieka, sušené vaječné bielka a proteínový izolát zo sóje sa tiež považujú za vysokokvalitné zdroje bielkovín a všetky dosahujú hodnotu 1 na PDCAAS stupnici.
Na porovnanie, šošovica dosahuje hodnotu 0,52; zatiaľ čo pšeničný lepok iba 0,25.
Komerčne najobľúbenejšími typmi bielkovín v doplnkoch sú srvátka a kazeín.
Nedávne výskumy sa podrobne zamerali na reakcie aminokyselín v sérach pri rôznych typoch prijímaných bielkovín.
Použitím metódy na sledovanie aminokyselín sa ukázalo, že srvátkové bielkoviny po skonzumovaní vyvolávajú prudký a rýchly nárast aminokyselín v krvi, zatiaľ čo konzumácia kazeínu vyvoláva mierny a dlhšie trvajúci nárast aminokyselín v krvi viac ako 7 hodín po konzumácii jedla.
Rozdiel medzi stráviteľnosťou a absorpciou týchto dvoch typov bielkovín naznačuje, že pomalé bielkoviny (kazeín) a rýchle bielkoviny (srvátka) metabolizmus spracuje rôznym spôsobom práve kvôli ich odlišným vlastnostiam.
Iné štúdie preukázali podobné rozdiely v najvyššej plazmatickej hladine aminokyselín po prijatí malého množstva srvátkových a kazeínových bielkovín (t. j. stopy srvátky dosahujú maximum rýchlejšie ako stopy kazeínu).
Aplikovaný výskum v oblasti cvičenia preukázal rozdielne účinky v súvislosti s konzumáciou rôznych bielkovín a jej vplyve na reakcie aminokyselín v krvi a syntézu svalových bielkovín po cvičení.
