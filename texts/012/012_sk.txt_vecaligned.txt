Žiaden západniar, ktorý teraz patril ku kresťanským demokratom, by nepriznal, že považuje obdobie Hitlerovho vládnutia inak, než za ohavné.
Čarnogurský ako naivný človek bol však iba začiatočníkom.
Po celý čas som mal však pocit, že sa potreboval iba naučiť, rovnako ako ostatné krajiny po vojne, čo slovo Hitler evokuje v mysli Židov, Rómov a homosexuálov v Európe, a ako kolaborujúce štáty nesú vinu za to, čo sa stalo.
Keď sme opustili budovu, predpokladal som, že Juraj to vníma podobne ako ja a zdieľame rovnaký politický názor.
Nechápal však tomu, čo som hovoril.
My s vojnovým obdobím nemáme nič spoločné a stále o ňom nevieme dosť, poznamenal.
Spoločne sme vykročili k autu a odišli sme späť do ateliéru.
Popoludnie som strávil v dome s veľkou záhradou, ktorá sa nachádzala v blízkosti ateliéru.
Jurajovi a Tánini priatelia nás pozvali na grilovačku.
Ľudia prišli na pohárik, odišli, po nich prichádzali ďalší.
Juraj a Táňa sa pobrali domov pracovať, ja som však zostal.
Všetci boli veselí, dobre oblečení a mali niečo cez tridsať.
Jedlo bolo chutné, a vonku bolo príjemne teplo, akurát na posedenie na verande, hoci obloha bola plná sivastých, malých mračien.
Američania-párik, ktorý pracoval ako dobrovoľníci v miestnej banke, nám porozprával o Prahe preplnenej Američanmi a odporučil nám Bratislavu ako lepšie miesto, ak ste sa chceli zamiešať do spoločnosti.
Hneď, ako sa začalo stmievať, sa iný párik vybral po svojho syna, ktorý sa hral na záhrade.
Líšili sa od ostatných: boli vyšší, pôvabnejší a o niečo starší. Dokonca aj keď nič nehovorili - hoci muž dokopy nič nepovedal, iba všetko sledoval a usmieval sa – zdalo sa, že sú stredobodom pozornosti.
Kládol som si otázku, kto sú a čo robia.
Chlapík vyzeral ako niekto, koho som už predtým videl v televízii.
Mal niečo cez štyridsať a bol oblečený v čiernom; manželka bola elegantná dlhovlasá blondína.
Vyzeral napoly znudený a sedel s pivom v rukách, i keď bol mysľou niekde inde. Vyžarovala z neho akási nepokojná spokojnosť.
Až keď sa vrátila Táňa som sa dozvedel, že ide o Milana Kňažka; o herca, ktorý viedol revolúciu v Bratislave, o herca, ktorý prednášal príhovor na všetkých novembrových schôdzkach v roku 1989, o herca, ktorý svojou prítomnosťou podržal celé davy.
Bol človekom, ktorý pokrikoval "Vytvorte koridor", ak bol niekto vpredu zranený a museli ho vziať dozadu.
Vplyvné postavenie získal v čase po revolúcii, ktoré však stratil v spletitých politických machináciách v Bratislave v rokoch 1990 a 1991. Hovorí sa, že sa môže vrátiť späť do politiky, nik si však nie je istý.
Predstavoval som si, aké to musí byť ťažké pamätať si na dni, keď ste viedli krajinu a uvedomovať si, že sú nenávratne preč, že všetko bude už len nudné a vzdialené.
Ľudia, ktorí pocítili chuť moci sa už bez nej nevedia zaobísť.
Spýtal sa ma, o čom píšem.
"O katolíckej Európe," odpovedal som.
"Som Luterán," odpovedal s úsmevom, akoby chcel vyjadril ľútosť, že mi nemá byť čím nápomocný.
Zberal sa na odchod.
Po tom, čo vyzdvihli syna mi napadlo, že odchádzajú domov a dnes už zostanú sedieť doma, čo by si politik nikdy nemohol dovoliť.
Ešte pred pár rokmi mu vyzváňal telefón vo dne v noci.
Ozimilo sa a spoločnosť sa pomaly rozchádzala.
S Táňou sme sa rozhodli ísť pešo do mesta, no keď sme odchádzali, všimol som si pred domom kaplnku.
Bola to jaskynka, v ktorej sa pri horiacich sviečkach pred sochou Panny Márie na kolenách modlila žena.
Kaplnku obklopovali stromy, ktoré zrazu zašušťali v závane vetra.
Za nimi som spozoroval ženu sťa tieň, ktorá sa modlila.
Nachádzali sa tu o skalu pripevnené pamätné dosky obsahujúce mená a dátumy z raných rokov tohto storočia napísané v nemčine, maďarčine a slovenčine. Niektoré z nich, ako mi Táňa preložila, vzdávali vďaku Panne Márii za uzdravenie.
Bolo zvláštne tu teraz stáť, hoci som bol tak blízko po celé popoludnie bez toho, aby som čo i len tušil, že sa v okolí nachádza kaplnka.
Ako sme sa vracali po schodoch späť na cestu, začul som v diaľke krik, akoby sa niekde práve hral futbalový zápas.
Táňa mi povedala, že to je bar.
Bol stále otvorený.
Všetci zákazníci sedeli vonku pri stoloch, z čoho väčšina boli ťažko opití mladíci, vykrikujúci piesne a slogany. Stáli pri okienku v rade na ďalší veľký sklenený krígeľ ležiaka.
Pivo je silné, rýchlo sa z neho opiješ, povedala Táňa.
Po zotmení sa ochladilo, to však neodlákalo žiadneho z pijanov.
Dali sme si pivo a snažili sme sa rozprávať napriek príšernému hlasnému spevu prichádzajúcemu od vedľajších stolov.
Nebol som si úplne istý, či táto scéna a scéna pri jaskynke s modliacou sa ženou v tieni stromu neboli iba snom, filmom či nejakou predstavou.
Zima ale bola skutočná.
Vrátili sme sa späť k rozhovoru o politike.
Kňažko bol slávny filmový, televízny a divadelný herec a po revolúcii sa presťahoval do Prahy, kde sa stal Havlovým poradcom, povedala Táňa.
Akonáhle sa zbavil ilúzií o Havlovi, stal sa poslancom slovenského parlamentu a ministrom zahraničných vecí. Moc však stratil v mnohých rozkoloch a v osobných konfliktoch, ktoré vznikli v dôsledku samostatnosti štátu.
Počas revolúcie sa javil ako slušný človek, ktorý vedel osloviť davy ľudí, ale neprejavoval dostatočný záujem o systém a štruktúru štátu, ktorou sa musíte zaoberať ak vediete krajinu, rozprávala Táňa.
Povedal som jej, aký som bol rozčarovaný Čarnogurského odpoveďou na otázku o vojnových rokoch a zrade Slovenského štátu.
Pokrútila hlavou a povedala, že doteraz nik v Bratislave nevie veľa o tomto období. Boli si istí tým, čo je komunistická propaganda a čo je pravda.
Historici by ju mali oveľa viac skúmať, povedala.
Nevedel som, čo na to povedať.
Vrátili sme sa do Táninho a Jurajovho bytu.
Navôkol sa ozývali priatelia, ľudia, ktorých poznali už roky a nemali nič dočinenia s politikou. Posadali sa dookola na večernú debatu.
Spýtal som sa ich, či poznajú nejaký dobrý bar v Bratislave, ktorý je otvorený do neskorších hodín. Dali mi adresu jedného, ktorý sa nachádzal v blízkosti môjho hotela.
Vrátil som sa teda späť do hotela, chvíľu som si čítal a potom som si dal sprchu.
Bola takmer polnoc a ulice zívali prázdnotou.
Cítil som sa ako v neškodnej východnej Európe, kde sa všetko deje za dverami a vonku nie je ani nohy.
Svet sa akoby zrazu zatvoril.
Riadil som sa pokynmi, až kým som sa neocitol v jednej z mnohých uličiek, ale ani tu nebolo náznaku po živote.
Predsa som však bol na mieste, na ktoré ma navigovali.
Všimol som si osvetlený otvorený vchod, do ktorého som nazrel. Nachádzalo sa tu schodisko vedúce do pivnice.
Zišiel som dolu a niekde v diaľke som začul dunenie bubnov rockovej hudby.
Zrazu niekto otvoril dvere, čím hudba zosilnela a hneď som vedel, že som na správnom mieste.
Vošiel som do pivnice prerobenej na disko bar.
Bola plná pekne oblečených a moderných ľudí.
Podišiel som k baru a dal si pivo.
V Bratislave svitlo nedeľné ráno.
Ako som kráčal ulicami, teraz už pokojnými, menej majestátnymi, cítil som mierne alkoholické opojenie.
Juraj mi rozprával, ako veľmi bolo mesto zničené diaľničným prechodom cez starú štvrť.
Dokonca i katedrálu minula nová cesta len o chlp.
Z tohto dôvodu sa pred katedrálou nerozprestieralo žiadne veľké námestie a prístup do starej alebo židovskej štvrti nebol cez diaľnicu ľahký.
Dunaj sa zovšadiaľ zdal byť vzdialený od centra.
Toto by Prahe nikdy neurobili, pomyslel som si.
Už som bol pripravený na odchod domov. Potuloval som sa okolím, len aby som zabil čas do odchodu vlaku.
V centre mesta, v blízkosti jedného zo starých kostolov, ako ľudia odchádzali z omše a ešte raz sa chystali zmiznúť do skrytého domáceho života mesta, stál stánok s knihami o Dr. Jozefovi Tisovi, mužovi, ktorý viedol Slovensko za vlády Hitlera v rokoch 1939 až 1945. Knihy mali pozahýbané strany, boli nekvalitne vyrobené a lacné.
Na stoličkách vedľa stánku sedeli dve staršie ženy a za nimi stálo niekoľko mužov.
Sledovali davy ľudí vychádzajúce z kostola.
Nikto im nevenoval pozornosť, nezastavil sa pri ich stánku, alebo si nekúpil ich knihy.
Boli to ľudia, ktorí patrili do starého sveta, času, ktorý už dávno uplynul.
V to prvé nedeľné ráno po Veľkej noci roku 1993 ľudí z Bratislavy na ceste domov knihy o Jozefovi Tisovi nezaujali.
Sen Walta Disneyho, ktorý najskôr pripomínal utópiu, nadobro zmenil floridské Orlando a položil základy pre vznik novej americkej metropoly.
Všetko, čo sa deje Amerike dnes, sa deje tu a je to veľký rozdiel od monotónneho života predchádzajúcej generácie.
Tieto veľké rastúce predmestia sú tam, kde si stále viac Američanov vyberá miesto na bývanie. Sú to miesta, kde je najrýchlejší rast zamestnanosti, čulý rozmach bývania a obchody a veľké kostoly sa znásobujú s príchodom čerstvých prisťahovalcov.
Kto sú všetci tí ľudia?
To si ty, to som ja a je ich stále viac. Nemajú však nič spoločné s modrookými Dickom a Jane z mýtickej konvenčnej Ameriky.
Prudkú explóziu Orlanda si môžete všimnúť v každom obchodnom centre či dopravnej zápche.
Taktiež je viditeľná z vesmíru.
Keď boli po prvýkrát vypustené vesmírne družice, nočná Florida vyzerala ako dve L-ká stojace vedľa seba.
Jeden dlhý reťazec svetiel sa tiahol atlantickou časťou polostrova a druhý zasa pozdĺž strany golfského zálivu.
A v strede bola tma.
Dve paralelné L-ká dnes skôr pripomínajú nevyvážené H.
Centrálna Florida žiari, akoby na nej pristáli fosforeskujúce stvorenia z vesmíru a začali sa rozmnožovať.
Pohlcujú existujúce komunity aj napriek tomu, že sa kroviny a močiare menia na neosobnú aglomeráciu preťažených diaľnic a parkovísk.
Všetko toto je Orlando, značka oblasti s dvomi miliónmi obyvateľov.
Keď ľudia rozprávajú príbeh o ohromujúcej premene Orlanda z močiara a závrtu na metropolu 21. storočia, začnú vždy hovoriť o mužovi a myške.
Tou myškou je Mickey Mouse a mužom zasa Walt Disney.
Keby nebolo Disneyho, ako miestni hovoria, Orlando by sa dostalo meno Ocala, teda nepriateľské mesto iného mesta.
Disney po prvýkrát letel ponad Centrálnou Floridu s falošným menom, aby jeho misia zostala utajená.
Bolo to v osudový deň 22. novembra roku 1963.
Ak Ameriku poznačila vražda Kennedyho, tak ju poznačil aj Walt Disney svojím rozhodnutím, ktoré urobil v tento deň. Premenil poľnohospodárske centrum Floridy na epicentrum svetového cestovného ruchu.
Orlando bolo krajským mestom Orange County, no neboli to citrusové háje, ktoré inšpirovali Disneyho tajný letecký prieskum.
Počas svojho letu nad Orlandom si všímal najmä pustatinu na juhozápade, kde počet aligátorov prevyšoval počet obyvateľov.
Pod rastlinným hnojivom sa nachádzala vrstva vápenca.
Na súši sa vytvorili škvrny po plytkých znečistených povodiach riek, niektoré boli veľké ako dodávky a iné i ako predmestia.
To je ono, vyhlásil Disney ukazujúc na miesto, o ktorom sníval, že vytvorí v tejto floridskej pustatine – Epcot, teda americký experimentálny prototyp spoločenstva zajtrajška.
Počas nasledujúcich dvoch rokov na základe tajnej dohody s najvyššími predstaviteľmi Orlanda Disney získal viac ako 10 000 ha pôdy.
Ľudia boli radi, že lacno predali nepotrebnú a nevyužiteľnú pôdu.
Blatistý terén bol pre poľnohospodárov nevýhodný.
Nachádzal sa ďaleko od floridských pláží.
Po väčšinu roka tam bolo horúco a dusno a počas krátkych zím boli nízke teploty až hlboké mrazy, ktoré ničili citrusové plody.
Kto by chcel dovolenkovať na tomto mieste?
Disney si bol istý, že väčšina Američanov by takúto dovolenku chcela, ak na nich zapôsobí správnym marketingovým ťahom.
V 60.-tych rokov minulého storočia po celej Amerike nahrádzali obytné štvrte predmestia.
Nákupné centrá spôsobili, že obchodné ulice prestali byť také zaujímavé.
Ťažko nájdete domček rančového typu, či poschodový dom, ktorý by nemal televíznu anténu na streche.
Disney si uvedomil, že nie geólogia a klíma, ale televízne šou ako Mickeyho klubík určia, čo sa stane pre väčšinu Američanov bezpečným a príjemným miestom pre rodinnú dovolenku.
Keď letel nad Floridou, rozhodol sa stať tým, kto v nadchádzajúcich rokoch ukáže miliónom Američanov, čo v ich mysliach a zvykoch bude predstavovať kráľovstvo kúziel.
Medzištátny diaľničný systém zrealizovaný Eisenhowerovou vládou ako súčasť obrany proti komunizmu počas Studenej vojny už križoval Ameriku.
Disney si vybral Orlando, pretože sa nachádzalo na rozmedzí dvoch najdôležitejších prejazdov, ktorými sú dnes medzištátna diaľnica 4 a floridská diaľnica Turnpike.
Disney World sa nachádza na tomto floridskom prázdnom močaristom a zahmyzenom území tiež z čisto osobného dôvodu, ktorý láka ľudí do Orlanda doteraz.
V ňom videl Disney druhú šancu.
Jeho pôvodný zábavný park Disneyland v južnej Kalifornii pokrýval menej ako 120 hektárov.
Čoskoro bol však obklopený smolou, pretože jeho úspech priťahoval výstavbu nových motelov, nákupných centier a imitácií zábavných parkov.
Disney si nikdy neodpustil, že Disneyland nebol dostatočne veľký, ale dúfal, že na Floride svoju chybu napraví.
Rozhodol sa vytvoriť zážitkovú krajinu, v ktorej nič nenechá na náhodu.
Prichádzajúci návštevníci si nesmeli vybrať parkovacie miesto sami, namiesto toho to pre nich urobili usmievajúce sa Disneyho postavičky.
V tomto novom, väčšom a lepšom kráľovstve kúziel voda nemohla obsahovať triesloviny, ako to bolo bežné v centrálnej Floride, a tak vodu z jazera Bay Lake odčerpali, odstránili kal a napustili čistú vodu do vznikajúcej lagúny.
Každý kúsok suchej zeme sa menil podľa Disneyho predstavy. Prechádzaním po zábavnom parku ste v podstate kráčali po streche obrovskej podzemnej riadiacej budovy, z ktorej sa operácie spúšťali a riadili personálom.
Disneyho nové impérium v centrálnej Floride pomenovali Disney World.
Jeho oficiálny názov bol a stále zostáva, The Reedy Creek súkromná obchodná oblasť.
Vďaka milosrdnej dohode so štátnymi zákonodarcami sa územie, ktoré Disney odkúpil, oddelilo od ostatného územia Floridy, aby mohlo vytvoriť kráľovstvo kúziel nad rámec zákona.
Aj v súčasnej dobe sú Disneyho atrakcie nemusia spĺňať štátne bezpečnostné kontroly.
Demokratický proces je taktiež vylúčený.
Moc zostala v rukách dozornej rady zloženej z Disneyho partnerov.
Najvýraznejší zábavný park v Orlande nepatrí Disneymu.
SeaWorld, teda morský svet, obývajú žraloky a veľryby vylovené z oceánu a prepravné 80 kilometrov do vnútrozemia.
(Marineland, pôvodné floridské vodné atrakcie na atlantickom pobreží sú bývalé skameneliny).
Každý rok státisíce ľudí cestuje k atlantickému pobrežiu Floridy do vnútrozemia, aby navštívili poprednú americkú atrakciu so slanou vodou.
Morský svet prezrádza podstatu Orlanda, ktorého špecialitou je oddelenie zážitku od kontextu, formy od základu a následne predávanie vstupeniek.
Na tomto mieste postmoderných priekopníkov je škála možností obrovská, dokonca aj samotné možnosti sú iluzórne.
Tunajší život má naozaj štýl. Nechcete žiť v masovo vyprodukovanej, rýchlej komunite?
Žiadny problém.
Orlandskí budovatelia tak ako výrobcovia instantnej kávy vám ponúkajú celý rad príchutí, vrátane jednej, zvanej tradície.
Môže sa zdať, že je to presne také isté, ako všade inde.
V rušnom centre Orlanda možno žiť v podkroví,akoby ste boli v Chicagu alebo v New Yorku.
Ale tieto podkrovia sa vybudovali pre tých, ktorí chcú žiť postindustriálnym životným štýlom na mieste, ktoré nebolo nikdy industrializované.
Orlandské žiarivé svetlá nie sú také krikľavé ako tie v Las Vegas, ani také hrdé ako mocné logá New Yorku.
Namiesto toho v Orlande svietia známe značky amerických spoločností: siete reštaurácií u Dennyho alebo Burger King, ďalej siete hotelov Quality Inn, Hampton Inn alebo spoločnosti Hertz, ktorá prenajíma autá.
Orlando taktiež vedie v kulinárskej premene, kde začínajú byť populárnejšie tradičné jedlá ako tie exotické.
Na čele stojí spoločnosť Darden Corporation, ktorá sa ako prvá orlandská spoločnosť nachádzala v rebríčku časopisu Fortune medzi 500 najlepšími americkými spoločnosťami, ktorých finančný obrat je verejne známy.
Darden Corporation tiež vytvorila masovo predávaný typ jedla, ktorý štandardizovalo produkciu červených homárov a pestovanie olív.
Po celom Orlande vidno úsilie meniace Ameriku z malého aljašského Fairbanksu na obrovský Little Rock.
Skutočnou paradigmou 21. storočia je rast založený na spotrebe, nie výrobe, teda spoločnosť založená na prírodných zdrojoch mimo kapitálu, ktorý bol nahromadený inde. Takisto predstavuje miesto nekonečných možností, ktoré drží pokope viac vďaka spoločným diaľničným známkam, značkám, televíznym šou a osobnostiam ako zdieľaním spoločnej histórie.
Nikde vo svete nie je porovnanie skutočnej Ameriky a konvenčnej myšlienky, aká by Amerika mohla byť, tak živé a odvážne ako je to v Orlande.
Vitajte v národnom tematickom parku Zamiloval som sa do významu tých možností, hovorí Rick Tesch, jeden z novodobých prívržencov moderného Orlanda.
Vo všobecnosti považujem Orlando za skvelé miesto na bývanie.
Tesch by mohol rozprávať o licenciách pre autopožičovne, no namiesto toho hovorí o náboženstve.
V osemdesiatych rokoch sa orlandská občianska elita rozhodla, že by mohla byť lídrom nielen medzi zábavnými parkami, ale aj vo viere.
Pre Techsa, zbožného človeka, ktorý momentálne pracuje na úrade pre hospodársky vývoj v Orlande, je prilákavať náboženské organizácie do regiónu veľkou cťou a poctou.
Zameral sa na Billa Brighta, zosnulého zakladateľa evanjelickej organizácie Hlas pre Krista.
Bright začínal v Južnej Kalifornii podobne ako Disney. Rovnako aj jeho duchovná firma ako i Disneyho zábavný podnik potrebovala čoskoro viac priestoru pre svoj rast.
Tesch sa rozhodol dokázať, že práve Orlando je miestom, kde organizácia Hlas pre Krista začne rozvíjať.
Orlando ako pojem Ameriky sa stalo lákadlom.
Tak ako v náboženstve, tak aj v iných oblastiach bolo Orlando na vrchole obrovských zmien v Amerike.
Pôvodne iba južný cíp biblického pásu sa postupne premieňal na mocnosť stredoamerických duchovných ako aj kultúrnych hodnôt, a to v dôsledku masívnej migrácie zo stredu Spojených štátov do centrálnej Floridy.
Boh chcel, aby som sem prišiel, povedal Bright po svojej informatívnej návšteve a rovnako aj pre úrad pre hospodársky vývoj v Orlande.
Práca s mestskými lídrami a súkromnými sponzormi, ktorí pomohli sprostredkovať túto dohodu, v ktorej organizácia Hlas pre Krista výmenou za založenie svojho nového Svetového centra pre učeníctvo a evanjelizmus v Orlande, dostala 165 árov (približne 65 hektárov) pôdy zadarmo.
Aj Disneyho dohoda Reedy Creek urýchlila premenu Orlanda na dôležitý uzol duchovného podnikania.
Dnes desiatky megacirkví a náboženských organizácii, mnohé z nich s multimiliónovými rozpočtami, sídlia v tejto oblasti.
Megacirkev je zatiaľ vyvrcholením integrácie náboženskej praxe do urýchlenej, trhovo pútavej marketingovej formy amerického života.
Vznik najväčšej orlandskej megacirkvi Bratskej jednoty baptistov, kedy z malého zboru vznikla silná a bohatá organizácia, sa paralelne pretína s premenou samotného Orlanda.
Obrat nastal, tak ako v mnohých orlandských príbehoch, keď sa vidina misie skrížila s reálnou príležitosťou.
Na začiatku osemdesiatych rokov prvý baptistický pastor Jim Henry veril, že cirkev by mala z predmestia Orlanda odísť.
V roku 1977 prišiel z mississippského vidieka.
Cítil som, že toto mesto sa rozbehne.
Má dobrú duchovnú, obchodnú a politickú prepojenosť, povedal.
Predpokladal, že staré predmestie Orlanda už viac nebude jeho epicentrom.
Na jeho podnet cirkev vytvorila výskumný výbor.
Povedal som ľuďom, aby hľadali pôdu. Pozerajte sa o 150 rokov dopredu.
Chcel som, aby sme sa pohli smerom k potencionálnemu novému centru Orlanda, povedal.
Keď skupina našla 65 hektárový pozemok v blízkosti križovatiek dvoch diaľnic, ktorý ponúkal prístup k Disney Worldu aj letisku, Baptista Henry Prvý vedel, že našli zasľúbenú zem.
Dnes cirkev ponúka rovnakú škálu zelene, dostatok parkovacích miest a nízkpodlažných budov, aké nájdete v lepších orlandských obchodných parkoch a obytných častiach.
Rast cirkvi prešiel od prispôsobovania svojich služieb k potrebám komunity, ktorá túži po pocite spolupatričnosti.
Ponúkajú semináre pre rodičov, herne pre tínedžerov a podporné skupiny pre rozvedených.
Urobili sme to, čo sa urobilo dakedy vo futbale, hovorí Henry.
Zbavili sme sa myšlienky, že všetko veľké je zlé.
Henry, pastor na dôchodku, sa časom stal autoritou v riadení rastu megacirkvi.
V jeho knihe Nebezpečné križovatky ukazuje, ako by cirkvi mali zvládať svoj rast.
Henry vysvetľuje, že jednou z najzložitejších veci, ako ľudí dostať k viere, je vlastne to, ako ich dostať na parkovisko a z neho.
V Bratskej jednote baptistov sú kázne zosúladené s časom, ktorý je potrebný na to, aby sa cirkevné zhromaždenie dostalo do áut a späť na diaľnicu.
Vďaka systému farebne kódovaných signálov sa kazatelia vyhýbajú tomu, aby hovorili príliš dlho, a tým nevytvárali dopravné zápchy na prístupových rampách a chaos na parkoviskách.
Začínate s vierou, hovorí Henry a minimálne v jeho prípade môžete skončiť ako odborník na riadenie dopravy.
Len veľmi málo ľudí, ktorí keď hovoria o obrovských zmenách, Orlande a ich životoch, spomenie aj ďalšieho amerického génia, ktorý tu nechal svoju stopu ešte predtým, ako sem dorazil Disney.
Jack Kerouac - guru, zlý chlapec, literárna super hviezda, ktorý napísal Manifest generácie Beatnikov na ceste. V decembri 1996 autobusom prišiel do Orlanda.
Nasledujúci rok v 11-dňovom kreatívnom šialenstve napísal román Dharmoví tuláci (v originále The Dharma Bums) v byte s mandarínkovníkom, hádžuc slová do písacieho stroja v strede horúcej rovinatej Floridy.
Kerouacova búrlivá vízia doslova kričala proti reťaziam, ktoré ho pripútali uväznením ľudského ducha v Amerike usprostried storočia.
Pri pohľade z okna do susedstva sa tváril pohŕdavo, stredná neidentifikovateľná trieda, ktorej dokonalé vyjadrenie sa nachádza v radoch dobre postavených domov s trávnikmi a televíziou v každej obývačke, pričom sa každý pozerá na to isté a to isté si aj myslí.
Zatiaľ čo Disney hľadal kontrolu, Kerouac zosobnil americké nutkanie vzpierať sa kontrolám.
