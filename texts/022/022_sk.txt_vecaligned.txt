Po prepuknutí rezignácie, respektíve zúfalstva, sa milenec vzdáva nádeje a skĺza do depresie.
Obidva prípady sú spojené so systémom dopamínu v mozgu.
Mám podozrenie, že oba prípady boli hlboko zakorenené do mysle hominínov skôr, ako sa Lucy zamilovala a možno aj stratila milovanú osobu.
Keď milenci narazia vo svojich romantických pocitoch na prekážku, ich vášeň sa zintenzívni a nastane to, čo nazývam frustrácia z príťažlivosti.
Nepriazeň osudu posilňuje pocity romantickej lásky.
Tento jav je zakorenený v mozgu.
Ak sa odmena oneskorí, neuróny dopamínového systému v mozgu pokračujú vo svojej činnosti a udržiavajú pocity intenzívnej romantickej lásky.
Vtedy za začína závislosť.
Aj keď romantická láska nie je zdraviu škodlivá, je spojená s intenzívnou túžbou a úzkosťou.
Stres zvyšuje množstvo dopamínu v tele.
Keď cicavce po prvýkrát zažijú prudké zvýšenie stresu, ich telo na to reaguje zvýšenou aktivitou centrálneho dopamínu a norepinefrínu a nasleduje potlačenie centrálneho serotonínu, známeho ako odpoveď na stresovú situáciu.
Odmietnutí milenci môžu tiež trpieť frustračnou agresiou, čo psychológovia nazývajú hnev v dôsledku opúšťania sa.
Aj keď odmietnutý partner odchádza so súcitom a rešpektuje záväzky danej osoby v priateľskej alebo partnerskej atmosfére, mnoho opustených ľudí osciluje medzi stavom zlomeného srdca a zúrivosti. Ide o ďalšiu reakciu neurálnych korelátov.
Primárny systém hnevu je úzko prepojený s centrami v prefrontálnej kôre, ktoré anticipujú odmenu.
Keď si človek začne uvedomovať, že očakávaná odmena je v ohrození, dokonca nedosiahnuteľná, oblasti prefrontálnej kôry stimulujú amygdalu a sú spúšťačom hnevu, vlastnosti, ktorá vyvíja tlak na srdce, zvyšuje krvný tlak a oslabuje imunitný systém.
Táto výbušná reakcia z dôvodu nenaplnených očakávaní je známa aj u iných cicavcov.
Ak napríklad pohladkáme mačku, pradie.
Ak ju prestaneme hladkať, môže nás aj uhryznúť.
Romantická vášeň a tzv. hnev v dôsledku opúšťania sa majú veľa spoločného.
Obe spája telesné a duševné vzrušenie. Výsledkom môžu byť obsedantné myšlienky, cieľavedome zameraná pozornosť, motivácia, cielené správanie a obe sú spúšťačom intenzívnych túžob, buď s cieľom nastoliť harmóniu, alebo sa pomstiť milencovi, ktorý ich odmieta.
Pocity romantickej lásky a hnevu môžu pôsobiť súčasne.
Bruce Ellis a Neil Malamuth pri pozorovaní 124 párov, ktoré spolu chodia, zistili, že každý druh informácie vyvolá iné prejavy romantickej lásky a hnevu alebo rozrušenia.
Intenzita hnevu prípadne rozrušenia môže u milenca kolísať v závislosti od udalostí, ktoré maria ciele milenca, akými sú napríklad nevera partnera, nedostatok emocionálnej odovzdanosti alebo odmietnutie.
Pocity romantickej lásky milenca sa menia aj v závislosti od udalostí, ktoré podporujú ciele milenca, ako napríklad viditeľná sociálna podpora partnera počas výletov s príbuznými a priateľmi alebo bezprostredné prejavy lásky a vernosti.
Romantická láska a hnev alebo rozrušenie môžu prebiehať súčasne, čo môže zvýšiť závislosť na partnerovi aj po odmietnutí.
Túto protestnú reakciu sme museli zdediť, pretože vychádza zo základného mechanizmu cicavcov, ktorý sa spustí po porušení akéhokoľvek druhu spoločenskej pripútanosti.
Vezmime si napríklad malé psíča.
Ak by sme ho vzali matke a dali ho do kuchyne, okamžite začne chodiť z miesta na miesto, zúfalo skákať na dvere, štekať a kňučať na znak protestu.
Izolované malé potkany vydávajú nepretržité vzlyky s vyššou intenzitou ako dokáže vnímať ľudské ucho. Dokonca pre vzrušenie v mozgu, ktoré je veľmi intenzívne, nedokážu ani spať.
Účelom tohto protestu je zvýšiť ostražitosť a podnietiť opustené stvorenie, aby protestovalo, hľadalo a volalo o pomoc.
Námietky, odpoveď na stresovú situáciu, frustrácia z príťažlivosti, hnev v dôsledku opúšťania sa, túžba, abstinenčné príznaky, toto všetko zohráva úlohu na celom svete pri zločinoch, ktoré sú motivované vášňou.
Rovnako ako všetky závislosti, aj romantická láska môže viesť k násiliu.
Avšak nakoniec to opustený milenec vzdá.
On alebo ona prestane prenasledovať milovanú osobu, následne sa dostane do druhej typickej fázy romantického odmietnutia - rezignácie alebo zúfalstva.
Počas tejto fázy odmietnutý človek prepadne pocitom letargie, skleslosti, melanchólie a depresie, čo je známe ako zúfalá reakcia organizmu.
Pri pozorovaní 114 mužov a žien, ktorých partner opustil počas posledných ôsmich týždňov sa ukázalo, že 40 percent z nich zažilo tzv. klinicky merateľnú depresiu.
Niektorí milenci so zlomeným srdcom dokonca zomrú na následky infarktu alebo mŕtvice, ktoré boli výsledkom depresií.
Iní spáchajú aj samovraždu.
Odmietnutí milenci pociťujú smútok aj počas protestnej fázy. Keď zmizne všetka nádej, môže sa stupňovať.
Toto zúfalstvo je prepojené s niekoľkými mozgovými dráhami.
Pravdepodobne sú aktívne aj dopamínové dráhy.
Keď odmietnutý partner dospeje k presvedčeniu, že odmenu nikdy nedostane, bunky produkujúce v systéme odmeny mozgu dopamín, znižujú aktivitu a vyvolávajú letargiu, skleslosť a depresiu.
Krátkodobý stres zvyšuje produkciu dopamínu a norepinefrínu.
Dlhodobý stres potláča aktivitu týchto neurochemikálií a naopak spôsobuje depresiu.
Mnoho odborníkov definuje závislosť ako patologickú, problematickú poruchu.
Keďže romantická láska je vzhľadom na rôzne okolnosti pozitívnou skúsenosťou, výskumníci nechcú oficiálne klasifikovať romantickú lásku ako závislosť.
Pokiaľ ide o vzorce správania a mechanizmy v mozgu, závislosť na láske je však rovnako reálna ako ktorákoľvek iná závislosť.
Aj keď romantická láska nie je zdraviu škodlivá, je spojená s intenzívnou túžbou a úzkosťou a dokáže prinútiť milenca uveriť, povedať a urobiť nebezpečné a nevhodné veci.
Okrem toho, všetky formy užívania návykových látok vrátane alkoholu, opiátov, kokaínu, amfetamínu, marihuany a tabaku (ako aj závislosť na jedle, hazardných hrách a sexe, ktoré nespadajú do kategórie závislostína návykových látkach) okamžite spustia niekoľko rovnakých systémov odmeňovania, ktoré sú zároveň aktívne pri šťastne zamilovaných mužoch a ženách, ako aj medzi odmietnutými jedincami.
Na rozdiel od všetkých ostatných závislostí, ktoré trápia iba percento populácie, sa určitá forma závislosti na láske vyskytne takmer u každého človeka v určitom okamihu jeho života.
Najnovšie zistenia tvrdia, že romantická láska by mala byť považovaná za závislosť, aj keď nie je oficiálne zaradená medzi závislosťami.
Zviera v človeku sa môže prebudiť pri návale emócií, ktoré striedavo ustupujú a vzplanú na základe telesného rytmu. Predkovia to údajne objavili, keď prvýkrát zostúpili z afrických stromov na zem. Postupne našli správny rytmus vzťahu, ktorý bol v súlade s ich prirodzeným rozmnožovacím cyklom. Boli to 3 až 4 roky.
Systém mozgu, ktorý produkuje dopamín, vazopresín, oxytocín a iné neurochemikálie pravdepodobne zosúladí tento rytmus, keď sa človek zamiluje. Rytmus sa zmení, keď človek začne cítiť silnú náklonnosť a harmóniu doslova vesmírnych rozmerov. Potom nastane tzv. stav znecitlivenosti alebo preťaženia, ktorý vedie k ľahostajnosti alebo vnútornému nepokoju. Pomaly ničí lásku a vedie k odlúčeniu, utrpeniu, ktoré môže spustiť matku všetkých závislostí, závislosť na partnerovi.
Helen Fisherová je biologickou antropologičkou a vedeckou pracovníčkou na Kinseyho inštitúte.
Napísala päť medzinárodne uznávaných (a celosvetovonajpredávanejších) kníh o láske a osobnosti. V súčasnosti je hlavnou vedeckou poradkyňou agentúry Match.com.
Úryvok z knihy Anatómia lásky: Prirodzená história párenia, manželstva a prečo sme Stray © 2016 Helen Fisherová, vydané vydavateľstvom Z angl. Love Is Like Cocaine preložila DB W. W. Norton 1. februára 2016
Pre účely tejto štúdie podstúpilo echo-planárne zobrazovanie 52 osôb, pričom išlo o rodených pravákov (P), rodených ľavákov (Ľ) a osoby, ktoré boli v mladom veku nútené preučiť sa z prirodzene dominantnej ľavej ruky na ruku pravú.
Snímanie prebiehalo počas toho, ako participanti vykonávali buď jednoduché pohybové úlohy (ohýbanie ukazováka), alebo komplexné úlohy (postupné vyvíjanie tlaku na palec).
Participanti vykonávali činnosti preferovanou aj nepreferovanou rukou.
U pravákov sme zaznamenali všeobecnú prevahu v aktivácii ľavej hemisféry v porovnaní s hemisférou pravou.
U ľavákov bol model aktivácie opačný.
U preučených osôb sme takúto objemovú asymetriu nezaznamenali.
Zvýšenie náročnosti pohybovej aktivity viedlo k zvýšenej aktivácii stále aktivovaných oblastí a navyše k následnej aktivácii ipsilaterálnej hemisféry k hemisfére kontralaterálnej.
U pravákov aj ľavákov aktivovali pohyby vykonávané ich preferovanou rukou prevažne kontralaterálnu hemisféru mozgu, zatiaľ čo pohyby nepreferovanej ruky viedli k pomerne vyváženejšej aktivácii oboch hemisfér s väčším zapojením ipsilaterálnych aktivácií.
Táto štúdia dokazuje, že u ľavákov aj pravákov je preferovaná ruka z väčšej časti riadená kontralaterálnou hemisférou, zatiaľ čo nepreferovaná ruka je riadená oboma hemisférami.
Preučení jednotlivci zdieľajú určité vlastnosti motorickej kontroly s ľavákmi aj pravákmi.
Kľúčové slová: ľaváctvo, motorická kontrola, fMRI (funkčná magnetická rezonancia), plasticita mozgu, funkčná asymetria hemisfér
Preferencia jednej z rúk je najvýraznejším prejavom asymetrie mozgu u človeka.
Väčšina populácie (približne 90 %) uprednostňuje pri každodenných činnostiach pravú ruku.
Aj napriek dlhotrvajúcemu výskumu, ktorý sa zaoberá problémom neurobiologického pôvodu preferencie ruky a tiež presvedčeniu, že bezprostredne súvisí s funkčnou asymetriou mozgu (Grabowská et al. , 1994), neurálne koreláty pri preferencii ruky sú stále predmetom diskusie.
Pokroky v technikách funkčného neurozobrazovania umožňujú priame meranie kortikálnej reprezentácie pohybov.
Štúdie o neuro-zobrazovaní, ktoré sa zameriavali na mozgové koreláty pri preferencii jednej z rúk, pripísali túto behaviorálnu asymetriu funkčnej asymetrii hemisfér v kôrových oblastiach riadiacich motorické funkcie.
Títo autori však majú odlišné názory na špecifické prejavy rozdielov, ktoré sa týkajú preferencie ruky.
Tieto rozdiely sa vyskytli v lokalizácii, objeme či množstve aktivovaných oblastí v oboch hemisférach a tiež v špecifickej prítomnosti ipsilaterálnej aktivácie pri motorickej kontrole preferovanej a nepreferovanej ruky.
Navyše, model ipsilaterálnej aktivácie sa zdá byť závislý od takých faktorov, ako je napríklad komplexnosť pohybu.
FMRI štúdia Solodkina a kol. (2001) zistila, že počas sekvenčného pohybu prstom mali ľaváci tendenciu aktivovať asociačné oblasti kôry vo väčšej miere a množstve a preukazovali menšiu lateralizáciu než praváci.
Nasledujúca práca rovnakých autorov odhalila väčšiu aktiváciu v ľavej premotorickej kôrovej oblasti pri používani oboch rúk u pravákov, čo naznačilo všeobecnú dominanciu ľavej hemisféry pri motorických funkciách. U ľavákov sa preukázala aktivácia prevažne v premotorickej kôrovej oblasti kontralaterálnej k práve pohybujúcej sa ruke, čo nenaznačilo takúto asymetriu (Hluštík et al. , 2002).
Volkman a kol. (1998) v magnetoencefalografickej štúdii a Dassonville a iní (1997) v fMRI štúdii pomocou podobných porovnaní však dokázali, že použitie preferovanej ruky u pravákov aj ľavákov súviselo s väčšou aktiváciou kontralaterálnej motorickej kôrovej oblasti.
Viaceré štúdie sa zamerali výhradne na problematiku ipsilateránej aktivácie, a to na základe zistenia, že u pravákov je ipsilaterálna aktivácia charakteristická pre pohyb nepreferovanej (ľavej) ruky ako protiklad k pohybom ruky preferovanej.
Singh a kol. (1998) zistili, že praváci vykazovali väčšiu aktiváciu v senzomotorickej oblasti ipsilaterálnej hemisféry pri pohyboch nepreferovanej ľavej ruky v porovnaní s aktiváciou ipsilaterálnej hemisféry pri pohyboch preferovanej pravej ruky. V prípade ľavákov sa takáto asymetria nevyskytla.
V súlade s týmito zisteniami Gut a kol. (2007) spozorovali u pravákov výhodu ispilaterálnej aktivácie pri pohyboch ľavej ruky v porovnaní s pohybmi pravej ruky.
Kawashima a iní (1997) zaznamenali ipsilaterálnu aktiváciu tiež u ľavákov, nie však v motorickej, ale v premotorickej kôrovej oblasti a nie v ľavej, ale v pravej hemisfére.
Bohužiaľ, tieto údaje nemožno porovnávať s údajmi o pravákoch, keďže počas výskumu nebola prítomná žiadna kontrolná skupina.
Ďalšie dve štúdie poukazujú na podobnú motorickú kontrolu u ľavákov aj pravákov: obe skupiny preukázali väčšiu ipsilaterálnu aktiváciu v motorickej kôrovej oblasti ľavej hemisféry v porovnaní s hemisférou pravou.
Jediný rozdiel (ktorý zistil Verstynen a kol. , 2005) je, že u ľavákov bola funkčná asymetria hemisfér menej badateľná.
Ak berieme do úvahy typ pohybových činností, ktoré vykonávali osoby zúčastnené na týchto výskumoch, odchýlka získaných výsledkov sa zvyšuje.
Nie je celkom jednoznačné, či rozdiely medzi ľavákmi a pravákmi existujú pri motorickej činnosti vo všeobecnosti, alebo či sú prevažne späté s komplexnejšími motorickými úlohami zahŕňajúcimi sekvenčnú zložku.
Solodkin a kol. (2001) a Verstynen a kol. (2005) objavili počas testovania jednoduchých a komplexných pohybov rozdiely súvisiace s preferenciou ruky iba pri komplexných pohyboch. Volkman a kol. (1998) a Klöppel a kol. (2007) však takéto rozdiely spozorovali aj pri relatívne jednoduchých činnostiach.
Tieto zistenia poukazujú na dôležitosť kontroly komplexnosti úloh v budúcich štúdiách.
V prípade vynúteného praváctva sú otázky súvisiace s mozgovými korelátmi motorickej kontroly ďalším zaujímavým problémom, ktorý sa týka vlyvu preferencie jednej z rúk na organizáciu motorických funkcií v mozgu.
Väčšina ľavákov, obzvlášť staršia generácia, bola k preučeniu z ľavej ruky na pravú prinútená.
Pokusy o preučenie môžu prebiehať takmer bez problémov a viesť u dieťaťa k zmene preferovanej ruky pri vykonávaní rôznych každodenných činností vrátane písania. V opačnom prípade môžu byť sprevádzané rôznymi neželanými ťažkosťami a viesť k preferovaniu opačnej ruky len pri určitých činnostiach.
Pravdepodobne pôjde o činnosti, ako sú napr. písanie, kreslenie alebo jedenie, teda tie, kvôli ktorým bolo dieťa prinútené začať používať pravú ruku.
Ak zvážime všetky tieto fakty, vzniká otázka, či skoré preučenie rodených ľavákov vedie k zmenám v organizácii mozgu, a teda mení sa viac na mozog "pravácky", alebo ostáva naďalej "ľaváckym".
Prihliadajúc na mnohé štúdie o plasticite mozgu, ktoré dokazujú, že ľudský mozog je schopný značnej reorganizácie v dôsledku skúseností a senzomotorických cvičení, pravdepodobnejšia je prvá možnosť.
Druhú možnosť však nemožno vylúčiť, pretože lateralizácia mozgu je silne geneticky podmienená, a teda do veľkej miery závislá od vrodených faktorov.
Je tiež veľmi zaujímavé, či efektívnosť procesu preučenia z ľavej ruky na pravú nejakým spôsobom súvisí s tým, čo sa deje v mozgu.
Môžeme predpokladať, že jednotlivci odolnejší voči pokusom o preučenie, boli v porovnaní s úspešne preučenými jednotlivcami taktiež odolnejší voči reorganizácii mozgu.
Otázkou teda je, či sa zmeny v profile behaviorálnych preferencií odrážajú v modeloch funkčnej organizácie mozgu.
Skúmanie preučených ľavákov a následné porovnávanie týchto jednotlivcov s rodenými pravákmi a ľavákmi predstavuje jedinečnú príležitosť, ako získať lepší pohľad dovnútra mechanizmov, ktoré určujú lateralizáciu funkcií a podieľajú sa na plasticite mozgu.
Pri zmene preferencie ruky sa neurálnymi korelátmi zaoberalo niekoľko funkčných a štrukturálnych štúdií založených na neurozobrazovaní.
Siebner a iní (2002) v fMRI štúdii skúmali participantov počas písania ich dominantnou rukou, čiže rukou, ktorou bežne píšu.
U pravákov bola spozorovaná väčšia aktivácia v premotorickej a parietálnej kôre ľavej hemisféry, zatiaľ čo u preučených ľavákov bola aktivácia viac bilaterálna, s určitými aktivačnými ložiskami v pravej hemisfére, predovšetkým v premotorickej, v parietálnej a temporálnej oblasti.
Taktiež sa zistilo, že existuje vzťah medzi stupňom dominancie ľavej ruky a cerebrálnym prietokom krvi v týchto oblastiach pravej hemisféry.
Siebner a kol. (2002) v tej istej štúdii skúmali model aktivácie mozgu aj u rodených ľavákov, pričom v tomto prípade bola charakteristická jasná dominancia pravej hemisféry.
Autori dospeli k záveru, že u preučených ľavákov je aktivácia v pravej hemisfére výsledkom neúplnej premeny ľaváka na praváka, pričom pravá hemisféra istým spôsobom stále riadi určité motorické funkcie.
Nevýhodou tejto experimentálnej koncepcie bolo, že autori nielenže neboli schopní porovnať aktivitu mozgu počas pohybov vykonávaných dominantnou a nedominantnou rukou (ktoré sú podľa vyššie spomenutých záznamov rozhodujúce pri zisťovaní rozdielov súvisiacich s preferenciou ruky), ale tiež nedokázali priamo porovnať písanie ľaváka a praváka, keďže snímanie bolo v oboch skupinách vykonané pre iné ruky.
V novšej štúdii Klöppel a kol. (2007) skúmali pomocou fMRI lokalizáciu aktivity vyvolanej vykonávaním pohybových činností. Výskum prebiehal takým spôsobom, že preučení ľaváci a skupiny rodených ľavákov a pravákov rovnakej vekovej kategórie stláčali tlačidlo buď svojou pravou či ľavou rukou, alebo oboma rukami – v závislosti od toho, ktoré z troch symbolických vizuálnych podnetov im bolo práve prezentované.
V porovnaní s rodenými ľavákmi a pravákmi autori spozorovali u preučených ľavákov dve oblasti so zvýšenou aktivitou. Prvá v senzomotorickej kôre a premotorickej kôre v ľavej hemisfére a druhá v inferiórnej časti parietálnej kôry pravej hemisféry.
Zvýšená aktivácia ľavej hemisféry pri skupine preučených ľavákov bola odôvodnená ako dôsledok ťažkého každodenného tréningu písania pravou rukou.
Pretrvávajúca aktivita v inferiórnej časti parietálnej kôry pravej hemisféry sa považovala za dôkaz toho, že aktívne zapojenie vyšších asociačných kôrových oblastí v pôvodne dominantnej hemisfére je invariantné, a teda nemožno ho praktickým tréningom "preniesť" na druhú hemisféru.
Dôležité však je, že táto štúdia nebrala do úvahy možnú existenciu vzťahu medzi ipsilaterálnymi a kontralaterálnymi aktiváciami a faktorom preferencie ruky, ani priamo neporovnávala aktivácie v oboch hemisférach vyvolané činnosťou konkrétnej ruky.
Navyše z dôvodu jednoduchosti pohybu (stláčanie tlačidla) sa výskum viac zameral na samotné rozhodovanie o tom, ktorá ruka sa má na vykonanie pohybu použiť, než na samotnú kontrolu vykonania pohybu.
To môže vyžadovať zapojenie úplne odlišných nervových obvodov než činnosti skúmané v predchádzajúcich štúdiách, a to poklepávanie prstami či písanie.
Tento krátky prehľad štúdií dokazuje, že existujúce údaje spájajúce preferenciu ruky s funkčnou architektúrou mozgu zodpovedajúcou za motorické funkcie sú veľmi nekonzistentné.
Neschopnosť dosiahnuť v týchto štúdiách relevantné zistenia možno pripísať niekoľkým faktorom, pričom heterogénnosť v skupinách ľavákov, nízky počet participantov a tiež výber rôznorodých pohybových úloh sú najpravdepodobnejšími zdrojmi zmätku.
V súčasnej štúdii sme použili dva druhy pohybových úloh, jednoduchú a komplexnú, ktoré skúmaní participanti dosiaľ neprecvičovali. Tieto úlohy boli najčastejšie použité v predchádzajúcich výskumoch o mozgovej reprezentácii motorických funkcií a môžu byť vykonávané oboma rukami.
Toto nám umožnilo nasledovné: 1) spájať naše údaje s už existujúcimi údajmi o riadení motoriky, 2) poskytnúť údaje o dominantnej aj nedominantnej ruke a 3) odhadnúť vplyv náročnosti úlohy na rozdiely súvisiace s preferenciou ruky v modeloch aktivácie.
Porovnávali sme mieru aktivácie ipsilaterálnej a kontralaterálnej hemisféry u rodených a preučených ľavákov s údajmi získanými o rodených pravákoch, ktorí sa podrobili rovnakému výskumu v našej predchádzajúcej štúdii (Gut et al. , 2007).
V aktuálnej štúdii sa zaoberáme týmito otázkami: 1) aké sú rozdiely v organizácii motorickej kontroly v mozgu medzi ľavákmi a pravákmi, 2) či náročnosť pohybových úloh nejakým spôsobom ovplyvňuje tieto rozdiely, 3) či nútené skoré preučenie vedie k dlhodobým zmenám v organizácii mozgu a 4) či organizácia modelov motorických funkcií v mozgu odráža preferenciu ruky a jej výkon?
Tieto otázky sú zaujímavé nielen z teoretického hľadiska, ale sú tiež prínosom pre klinickú prax.
Získané poznatky o modeloch mozgovej aktivity, ktoré možno rozdeliť do podskupín na základe preferovanej ruky, môžu pomôcť pri rozhodovaní o tom, ktorá ruka by mala byť zvolená na písanie v určitých špecifických prípadoch, kedy preferencia konkrétnej ruky nie je zrejmá. Rovnako môžu pomôcť v prípadoch, kedy jednotlivec dlhodobo používal pôvodne nepreferovanú ruku následkom zranenia pôvodne preferovanej ruky.
Výskumu sa podrobilo 52 zdravých jednotlivcov, z toho 24 mužov a 28 žien vo veku od 17 do 36 rokov, pričom vekový priemer bol 22,1 rokov a štandardná odchýlka 5,3.
Všetkých participantov sme informovali o účele štúdie pred poskytnutím ich písomného súhlasu.
Žiadny z participantov nemal kontraindikácie na vyšetrenia magnetickou rezonanciou.
Žiadny z participantov nenahlásil žiadne neurologické alebo psychiatrické ochorenia, poruchy učenia, ťažkosti na základnej škole či klaustrofóbiu.
Protokol štúdie schválila Etická komisia Jagelovskej univerzity.
Posúdenie preferencie ruky
Na posúdenie individuálnych profilov preferencie ruky sme merali smer a stupeň preferencie ruky u všetkých participantov.
Participanti vyplnili 10-bodový Edinburghský dotazník (Oldfield, 1971).
Každému participantovi sme vypočítali Hand Preference Index (HPI – index preferencie ruky) v rozmedzí od +100 pre maximálnych pravákov do -100 pre maximálnych ľavákov.
Participanti boli rozdelení do štyroch skupín: rodení praváci (P, n=12), rodení ľaváci (Ľ, n=17), úspešne preučení (ÚP, n=11) a neúspešne preučení (NP, n=2).
Prvé dve skupiny (Ľ a P) tvorili účastníci, ktorí uviedli stálu preferenciu jednej z rúk počas celého života. Ľaváci neuviedli žiadne skoré pokusy o preučenie na pravú ruku.
Všetci participanti v skupine rodených ľavákov používali na písanie ľavú ruku a ich index preferencie ruky bol menší ako 20 (HPI<20).
Účastníci v skupine rodených pravákov používali na písanie pravú ruku a ich index preferencie ruky bol naopak väčší ako 20 (HPI>20).
Všetci participanti zvyšných dvoch skupín (ÚP a NP) boli v detstve nútení preučiť sa z ľavej ruky na pravú, čo automaticky viedlo k používaniu pravej ruky pri písaní.
Individuálne rozhovory s takýmito participantmi nám poskytli detailné informácie o procese preučenia.
Nepresné prípady sme nebrali do úvahy.
Participanti boli do týchto dvoch skupín vybratí na základe ich profilu preferencie ruky.
Jednotlivci s HPI>20 (ako v skupine P) boli zaradení do skupiny ÚP a jednotlivci s HPI<20 (ako v skupine Ľ) boli zaradení do skupiny NP.
Na základe iných štúdií (Annett, 2002) sme použili HPI hodnotu 20 ako hranicu medzi ľavorukosťou a pravorukosťou. Predpokladá sa totiž, že organizácia mozgu u jednotlivcov len s miernou preferenciou pravej ruky je viac podobná organizácii mozgu u ľavákov než pravákov.
Ľudia s miernou pravostrannou preferenciou sa preto do istej miery považujú za ľavákov, ktorí svoje správanie prispôsobili požiadavkám "praváckeho" sveta.
Zobrazovanie mozgu Experimentálna paradigma pozostávala z dvoch experimentálnych cyklov, z ktorých každý obsahoval 10 striedajúcich sa blokov s 3 úlohami: (A) jednoduchá pohybová úloha (flexia/ohýbanie ukazováka), (B) komplexná pohybová úloha (sekvenčné vyvíjanie tlaku palcom na končeky zvyšných prstov v nasledujúcom poradí: 5, 4, 3, 2, 5, 4) oddychový čas, počas ktorého museli účastníci ostať v pokoji.
V rámci každého cyklu sa bloky opakovali v sekvencii CABCABCABC.
Celková dĺžka jedného cyklu bola 2 minúty 30 sekúnd, pričom jednotlivé bloky trvali 15 sekúnd.
Participanti vykonávali úlohy v jednotlivých cykloch buď pravou, alebo ľavou rukou.
Poradie používania ľavej a pravej ruky pre jednotlivé cykly sme participantom pridelili náhodne.
Tempo vykonávania pohybov si participanti zvolili sami, išlo približne o hodnotu 2 Hz. Táto hodnota im vyhovovala a umožňovala im mať svoje pohyby pod kontrolou.
Aby sme zaistili približne rovnaké zvládnutie daných úloh, participanti si tieto úlohy precvičili ešte pred samotným snímaním.
Začiatok každej z úloh bol signalizovaný zobrazením jedného z troch farebne odlíšených štvorcov na zadnej obrazovke viditeľnej vďaka zrkadlovému systému, ktorý bol súčasťou skenera.
Biely štvorec indikoval stav pokoja, červený jednoduchú pohybovú úlohu a modrý komplexnú pohybovú úlohu.
Štvorce boli zobrazené počas vykonávania každej z úloh.
Participantov sme pred skenovaním poučili, ako majú reagovať na zobrazenie jednotlivých stimulov.
Stimuly boli premietané multimediálnym LCD projektorom na obrazovke umiestnenej približne 3 metre od magnetického prístroja.
Na tento výskum bol použitý prístroj MRI typu 1. 5 T Signa Horizon.
Funkčné snímky sme získali použitím rýchlej gradientnej echo-planárnej sekvencie (EPI), citlivej na BOLD kontrast (blood oxygenation level dependent) s nasledujúcimi parametrami: 3000/60 (čas opakovania v ms/ čas echa v ms), 90° rotácia, pozorované pole (FOV – field of view) 18 x 13 cm, veľkosť matice 96 x 64 a počet excitácií rovnajúci sa číslu jeden.
Rozlíšenie roviny bolo 1,41 x 1,41 mm.
Počas každého funkčného skenovania sme získali 50 sád po 10 susediacich transverzálnych rezov s hrúbkou 7-10 mm bez medzier.
V prípade všetkých participantov boli rezy umiestnené rovnobežne s osou spájajúcou commissura anterior a zadný povrch tonsilla cerebelli a rozšírené priamo do stredu zadnej hranice temenného laloka.
Vybraná hrúbka rezu bola upravená podľa mozgového objemu každého zúčastneného.
Koplanárne, štrukturálne MR snímky s vysokým rozlíšením vykonané pre rovnaké oblasti ako funkčné snímky, boli získané technikou spoiled gradient-echo (SPGR) s nasledujúcimi parametrami: 50/6 (čas opakovania v ms/ čas echa v ms), 60º rotácia, pozorované pole (FOV) 18 x 13 cm, veľkosť matice 256 x 256 a počet excitácií rovnajúci sa číslu dva.
Rozlíšenie roviny bolo 0,86 x 0,86 mm.
Prihliadajúc na jednotlivých participantov sme získali desať 7-10 mm hrubých transverzálnych rezov bez medzier.
Naším cieľom bolo vytvoriť čo najväčšie pohodlie, ktoré by participantom uľahčilo minimalizovať pohyb hlavy.
Participantov sme požiadali, aby sa zdržali akýchkoľvek pohybov, nijakým spôsobom nenaťahovali svoje svaly (výnimkou boli vyžadované motorické cvičenia) a na nič nemysleli, obzvlášť pri ležaní v skeneri.
Na obmedzenie pohybu hlavy sme použili štandardnú hlavovú RF cievku s penovou výplňou.
Pred vykonaním fMRI experimentu participanti trénovali motorické cvičenia.
Obzvlášť sme kládli dôraz na to, aby sa participanti naučili bez akéhokoľvek podnetu vykonávať pohyb približne dvakrát za sekundu.
Úlohu preto vykonávali automaticky už pred začiatkom procesu skenovania.
Obrazy boli najskôr prevedené na formát programu Analyze použitím internetovej stránky.
Na zobrazení vo formáte Analyze bola lebka následne odstránená použitím anizotropnej difúzie a viacúrovňového algoritmu watershed.
Na zhotovenie štatistických analýz sme použili program FSL 3. 1 (FMRIB softvérová knižnica) (Smith et al. , 2004).
Vo fáze predspracovania sme koregistrovali funkčné snímky k snímkam anatomickým.
Za účelom odstránenia nízkofrekvenčných artefaktov sme na funkčné snímky aplikovali vysokofrekvenčný časový filter, pričom sme použili priamu inštaláciu uzávierky nastavenej na 45 s.
Na redukciu šumu sme na funkčných snímkach vykonali Gaussovo priestorové vyhladzovanie s 8 mm FWHM jadrom.
Ako predbežný krok k analýzam vyššej úrovne sme v štatistickej analýze vypočítali dĺžkové rozdiely medzi podmienkami na úrovni participanta v jeho prirodzenom prostredí.
Skupinové analýzy na vyššej úrovni sme vykonali takým spôsobom, že sme najprv registrovali rozdielne snímky participanta k referenčnému mozgu v Talairachovom štandardnom priestore (Roland a Zilles, 1994). Potom sme použili FLAME (FMRIB’S Local Analysis of Mixed Effects) na rozdielne snímky k odhadu náhodného efektu medzi participantmi.
Odchýlku medzi účastníkmi jednotlivých skupín sme zisťovali jednotlivo.
Aby sme získali rozvetvenia, štatistické Z-obrazy zo skupinovej analýzy sme prahovali pri hodnote z=3.3.
Za dôležité sme považovali všetky zhluky s hodnotou P≤005.
Posledným krokom bolo vypočítanie priesečníkov medzi dôležitými zhlukmi a cytoarchitektonicky definovanými oblasťami.
Predchádzajúce štúdie naznačujú, že lokalizácia konkrétnych oblastí mozgu spojených s motorickou funkciou sa môže u pozorovaných jednotlivcov líšiť. Tiež naznačujú, že tieto mozgové oblasti nemusia byť rovnako veľké v ľavej aj pravej hemisfére, a to najmä vtedy, keď sa výskumná vzorka líši profilom preferencie ruky.
Vzhľadom na túto odchýlku sme sa rozhodli hodnotiť predovšetkým všeobecné postavenie ľavej alebo pravej hemisféry v motorickej kontrole tým, že sme vypočítali celkový objem aktivovaných oblastí v ľavej/pravej – kontralaterálnej/ipsilaterálnej hemisfére.
Našou stratégiou teda bolo kvantifikovať hemisferické asymetrie v priestorovom rozsahu reprezentácie ruky, a to výpočtom objemu všetkých dôležitých aktivovaných voxelov v každej hemisfére.
Tieto analýzy sme vykonávali v prirodzenom prostredí pre participanta.
VÝSLEDKY
Behaviorálne údaje
Pre každú skupinu participantov sme vypočítali priemerný index preferencie ruky (HPI), ktorý je uvedený v tabuľke 1. Participanti v skupine rodených pravákov (RH) a úspešne preučených ľavákov (SS) dosiahli jasné pozitívne hodnoty HPI, čo naznačuje preferenciu pravej ruky pri rôznych druhoch aktivít.
Nižšie hodnoty HPI v skupine SS v porovnaní so skupinou RH ukazujú, že preučenie nebolo celkom dokončené, pričom pretrvávali niektoré skryté znaky ľavorukosti.
V skupine rodených ľavákov (Ľ) a neúspešne preučených ľavákov (NP) bolo priemerné HPI negatívne, čo značí preferenciu ľavej ruky pri väčšine činností a tiež neúspešné preučenie v skupine NP.
Zobrazovanie údajov
Lokalizácia aktivácie
Snímky funkčnej magnetickej rezonancie ukázali niekoľko oblastí, ktoré boli aktivované po celú dobu vykonávania pohybu rukami.
Na obrázku 1 môžeme vidieť lokalizáciu významných aktivácii pre jednoduché a komplexné pohyby vykonávané pravou alebo ľavou rukou vo všetkých štyroch skupinách výskumnej vzorky.
Významné skupinové aktivácie pri vykonávaní jednoduchých pohybov sme detegovali v gyrus precentralis, gyrus postcentralis, gyrus supramarginalis, gyrus parietalis superior a gyrus parietalis inferior, všetky výlučne v hemisfére kontralaterálnej k pohybujúcej sa ruke.
Pri komplexných pohyboch vykonávaných buď pravou alebo ľavou rukou pokrývali aktivácie oveľa širšie oblasti zahŕňajúc mozgovú kôru (gyrus precentralis, gyrus postcentralis, doplnková motorická oblasť, insula, cingulum, parientálny lalok, gyrus supramarginalis, gyrus temporalis superior a gyrus temporalis medius), subkortikálne oblasti (putamen, pallidum, thalamus), v kontralaterálnych a ipsilaterálnych hemisférach.
Okrem toho boli zaznamenané aj mozočkové aktivácie, najmä ipsilaterálne.
Objem hemisferických aktivácií v súvislosti s preferenciou ruky a komplexnosťou cvičení
Cieľom štúdie bolo určiť, či motorické dráhy ipsilaterálnej a kontralaterálnej hemisféry zodpovedné za riadenie pohybu jednotlivých rúk boli asymetricky aktivované, a či tento jav závisel od preferencie ruky a komplexnosti cvičení. Údaje sme preto podrobili analýze rozptylu, v ktorej jednotlivé skupiny participantov (P, Ľ, NP a ÚP), úroveň pohybu (jednoduchý/komplexný), hemisféra (ipsilaterálna/ kontralaterálna) a ruka (ľavá/pravá) predstavovali hlavné faktory a množstvo aktivácií závislú premennú.
Analýza odhalila hlavné významné vplyvy komplexnosti pohybu (F1, 48=116.59; P<0. 01) a hemisféry (F1, 48=101.54; P<0. 01).
Výsledok t-testov ukázal väčšiu aktiváciu počas vykonávania komplexného pohybu než počas vykonávania jednoduchého pohybu (t51=11.2; P<0. 01) a väčšiu aktiváciu v kontralaterálnej hemisfére v porovnaní s hemisférou ipsilaterálnou (t51=10.08; P<0. 01).
Okrem toho analýza odhalila tri dôležité interakcie: komplexnosť pohybu × hemisféra (F1, 48=12.42; P<0. 01), ruka × hemisféra × skupina (F3, 48=4.1; P<0. 01) a komplexnosť pohybu × hemisféra × skupina × ruka (F3, 48=5. 06; P<0. 01).
Na preskúmanie týchto interakcií sme vykonali dve samostatné analýzy rozptylu, oddelene pre jednoduché a komplexné pohybové úlohy, pričom hlavnými faktormi boli hemisféra (ipsilaterálna/kontralaterálna), daná skupina participantov (P/Ľ/ÚP/NP) a ruka vykonávajúca pohyb (ľavá/pravá).
Analýza jednoduchých pohybových úloh ukázala významné pôsobenie hemisféry (F1, 48=86.23; P<0. 01), pričom sme zaznamenali väčšiu aktiváciu v kontralaterálnej hemisfére v porovnaní s ipsilaterálnou hemisférou.
Žiadne iné faktory alebo interakcie nedosiahli podobný význam.
Rovnaká analýza, ktorú sme vykonali pre komplexné pohybové úlohy, ukázala podstatné pôsobenie hemisféry (F1, 48 =74.94; P<0. 01, s väčšími kontralaterálnymi aktiváciami) a významné interakcie v prípade skupina x ruka x hemisféra (F3, 48 =6. 34; P<0. 01).
Ako ukazuje obrázok 2, v skupine RH sme počas vykonávania komplexnej pohybovej úlohy zaznamenali väčšie kontralaterálne aktivácie vyvolané pohybmi pravej (preferovanej) ruky než pohybmi ľavej (nepreferovanej) ruky (t11=2, 24, P<0, 05), zatiaľ čo väčšie ipsilaterálne aktivácie boli vyvolané pohybmi ľavej (nepreferovanej) ruky v porovnaní s pravou (preferovanou) rukou (t11=2, 87; P<0, 05). Oba prípady viedli k väčšej celkovej aktivácii ľavej hemisféry.
Opačný model aktivácie sa objavil v skupine Ľ, kedy väčšie kontralaterálne aktivácie boli vyvolané pohybmi ľavej (preferovanej) ruky a väčšie ipsilaterálne aktivácie pohybmi pravej (nepreferovanej) ruky. Oba prípady viedli k väčšej celkovej aktivácii pravej hemisféry aj napriek tomu, že rozdiely medzi rukami neboli podstatné pre objem aktivácií kontralaterálnej alebo ipsilaterálnej hemisféry.
V skupinách s preučenými ľavákmi (ÚP a NP) bol model ipsilaterálnych aktivácií podobný tomu v skupine P a Ľ, pričom kontralaterálne aktivácie oboch rúk sa navzájom nelíšili.
Na analýzu možného vzťahu medzi modelom aktivácie mozgu a modelom lateralizovaného správania sme celkové objemy aktivácie v oboch hemisférach korelovali s indexom HPI, ktorý sme zhotovili na základe Oldfieldovho Edinburghského dotazníka.
Pearsonov korelačný koeficient ukázal v prípade celej výskumnej vzorky (počiatočné údaje o všetkých jednotlivcoch z každej skupiny) významnú pozitívnu koreláciu (r=0, 31, P<0, 05) medzi indexom HPI a celkovým množstvom aktivácií v ľavej hemisfére.
Pri pravej hemisfére sme takúto spojitosť nespozorovali.
Vyššie hodnoty HPI (t. j. silnejšia preferencia pravej ruky) sme asiciovali s väčšou aktiváciou v ľavej hemisfére.
Analýzy, ktoré sme vykonali samostatne pre jednoduché a komplexné pohybové úlohy ukázali, že takáto korelácia bola príznačná len pre komplexné pohybové úlohy (r=0, 34, P<0, 05).
DISKUSIA
Táto štúdia skúmala objem aktivácií v ľavej a pravej hemisfére počas rukami vykonávaných pohybov v prípade pravákov, ľavákov a preučených jednotlivcov, ktorí boli v detstve nútení k preučeniu sa z ľavej ruky na pravú.
Naším cieľom bolo objasniť otázky súvisiace s mechanizmami mozgu zodpovednými za preferenciu konkrétnej ruky, no predovšetkým skúmať, ako dokáže zmena preferencie ruky ovplyvniť organizáciu motorickej kontroly v mozgu.
Na rozdiel od predchádzajúcich štúdií sme počas toho, ako výskumná vzorka vykonávala manuálne úlohy, kontrolovali potenciálne vplyvy niekoľkých faktorov, o ktorých sa predpokladá, že zohrávajú určitú úlohu v modeli mozgových aktivácií. Išlo o tieto faktory: typ pohybu (jednoduchý vs. komplexný), ruka vykonávajúca pohyb (preferovaná vs. nepreferovaná) a aktivovaná hemisféra (ipsilaterálna vs. kontralaterálna).
Najzrejmejším zistením našej štúdie bolo, že nezávisle od toho, ktorá ruka vykonávala ktorú úlohu, aktivácie v kontralaterálnej hemisfére boli vždy väčšie než aktivácie v ipsilaterálnej hemisfére, a to vo všetkých skupinách výskumnej vzorky.
Toto zistenie je v súlade s niekoľkými predchádzajúcimi štúdiami a mohlo by tiež súvisieť so skutočnosťou, že väčšina motorických vlákien sa kríži vnútri pyramídovej dráhy.
Čo sa týka hlavnej otázky vplyvu preferencie ruky na funkčnú asymetriu hemisfér naša štúdia dokázala, že pohyby vykonávané preferovanou rukou u pravákov aj ľavákov vyvolali väčšie kontralaterálne aktivácie než pohyby vykonávané nepreferovanou rukou.
Pohyby nepreferovanej ruky viedli naopak k väčším ipsilaterálnym aktiváciám.
U pravákov sme zaznamenali všeobecnú prevahu aktivácie ľavej hemisféry, zatiaľ čo u ľavákov prevažovala aktivácia pravej hemisféry. V druhom prípade však bola táto asymetria menšia.
Treba však spomenúť, že tieto javy boli príznačné skôr pre komplexné pohybové úlohy, pretože počas vykonávania jednoduchých pohybov aktivácie vyvolané pohybom jednotlivých rúk boli podobné.
To sa zhoduje s predchádzajúcimi pozorovaniami Solodkina a kol. (2001) a Verstynena a iných (2005), ktorí obajavili rozdiely súvisiace s preferenciou ruky tiež len pri komplexných pohybových úlohách.
Zistenie Klöppela a kol. (2007), že kortikálna senzomotorická reprezentácia môže závisieť od preferencie ruky pri jednoduchých pohyboch, ako je stláčanie tlačidla, by mohlo byť asociované s experimentálnym postupom, ktorý sa výrazne líšil od postupu použitého v iných štúdiách.
Pri paradigme voľby reakčného času sme od participantov očakávali reakciu buď ich ľavej, či pravej ruky, alebo oboch rúk v závislosti od toho, ktorý z troch možných vizuálnych podnetov sa zobrazí.
Kvôli ťažkostiam s odlíšením ľavej a pravej strany môže byť táto úloha obzvlášť náročná pre ľavákov.
Preto je pravdepodobné, že výsledky, ktoré získali Klöppel a kol. (2007) súvisia skôr s rozhodovaním týkajúcim sa výberu ruky, než s monitorovaním vykonania automatického pohybu – stlačenie tlačidla.
Zistenie, že v prípade skupiny pravákov aj ľavákov došlo pri vykonávaní pohybov preferovanou rukou k väčšej kontralaterálnej aktivácii a pri vykonávaní pohybov nepreferovanou rukou k väčšej ipsilaterálnej aktivácii, poukazuje na existenciu spoločného mechanizmu pre motorickú kontrolu.
To môže spočívať v tom, že dominantná hemisféra riadi motorické funkcie nielen kontralaterálnej, preferovanej ruky, ale tiež ipsilaterálnej, nepreferovanej ruky.
Nedominantná hemisféra je naopak zapojená najmä do motorickej kontroly kontralaterálnej, nepreferovanej ruky.
Inak povedané, preferovanú ruku podľa všetkého riadi najmä dominantná hemisféra, zatiaľ čo na riadení nepreferovanej ruky sa podieľajú obe hemisféry, čo tiež dokázal Baraldi a iní (1999).
Zo záveru vyplýva, že ľavá hemisféra zohráva u pravákov dominantnú úlohu v motorických funkciách. Toto tvrdenie je v súlade s klinickými dôkazmi, podľa ktorých je apraxia končatín častejšia skôr pri poškodení ľavej ako pravej hemisféry, pričom negatívne ovplyvňuje motorické zručnosti dokonca aj vtedy, keď pacienti začnú používať ľavú, ipsilaterálnu ruku.
Záver tiež zodpovedá anatomickým údajom preukazujúcim štrukturálne asymetrie v sulcus centralis (väčšie plochy dorzolaterálnej motorickej kôry v dominantnej hemisfére) u pravákov aj ľavákov.
Nedávna klinická štúdia (Rinehart et al. , 2009) zaoberajúca sa pravákmi, ktorí utrpeli jednostrannú paretickú mozgovú príhodu, priniesla ďalšie poznatky presne zodpovedajúce našim zisteniam.
V tejto štúdii sa autori snažili použitím zápästných akcelerometrov posúdiť relatívnu mieru využívania samostatne pravej a ľavej ruky a tiež oboch rúk naraz.
Štúdia preukázala, že používanie ipsilaterálnej, ale nie kontralaterálnej končatiny, po utrpení jednostrannej mozgovej príhody bolo ovplyvnené pôvodnou preferenciou ruky: pacienti s poškodenou pravou hemisférou používali ich ipsilaterálnu, a teda preferovanú pravú končatinu viac ako zdraví praváci a viac ako pacienti s poškodenou ľavou hemisférou používali ich ipsilaterálnu, a teda nepreferovanú ľavú končatinu.
Inak povedané, pri poškodení ľavej hemisféry boli motorické schopnosti ľavej ruky narušené viac ako motorické schopnosti pravej ruky pri poškodení pravej hemisféry.
To by mohlo naznačovať, že u pravákov je účasť ľavej, dominantnej hemisféry na riadení motoriky ipsilaterálnej, ľavej ruky väčšia, ako je účasť pravej hemisféry na riadení motoriky ipsilaterálnej, pravej ruky.
Toto potvrdzuje naše zistenie, že ľavá hemisféra sa v prípade pravákov podieľa na riadení motoriky kontralaterálnej aj ipsilaterálnej ruky.
Tieto zistenia sa tiež zhodujú s našim záverom, že u pravákov sa pravá hemisféra podieľa najmä na riadení motoriky kontralaterálnej, ľavej ruky. Poškodenie tejto hemisféry tak nemá nepriaznivý vplyv na motoriku pravej ruky ako v prípade poškodenia ľavej hemisféry, ktoré má nepriaznivý vplyv na motoriku ľavej ruky.
Tieto údaje tiež zodpovedajú všeobecnému záveru o tom, že ľavá hemisféra zohráva dominantnú úlohu v riadení motoriky pravákov.
Aký význam by mohol mať relatívne väčší objem aktivácií v hemisfére kontralaterálnej k preferovanej ruke?
Je rozumné predpokladať, že zväčšenie objemu nervového tkaniva podieľajúceho sa na motorickom správaní by mohlo dopomôcť k jeho správnej realizácii.
Rozšírenie motorickej kôry zodpovedajúcej za motoriku ruky v hemisfére kontralaterálnej k preferovanej ruke môže poskytnúť neurálny substrát na vykonávanie komplexných motorických činností touto rukou.
Vysoká zdatnosť v riadení motoriky hemisférou kontralaterálnou k preferovanej ruke môže byť potom využitá pri vykonávaní pohybových činností nielen preferovanou rukou, ale tiež nepreferovanou.
Nájdenie väčších objemov aktivácie v hemisfére kontralaterálnej k preferovanej ruke u pravákov aj ľavákov je tiež v súlade s niekoľkými ďalšími štúdiami využívajúcimi funkčné zobrazovacie metódy pri skúmaní mozgu pravákov a ľavákov.
V tejto štúdii sme tiež skúmali organizáciu mozgu participantov, ktorí boli pôvodne ľaváci, no v siedmom roku života boli nútení k preučeniu z ľavej ruky na pravú.
Výsledky ukázali, že títo participanti mali spoločné vlastnosti s ľavákmi aj pravákmi.
Môžeme preto predpokladať, že mozgy pôvodných ľavákov prešli plastickými zmenami, ktoré spočívali v reorganizácii ich motorických funkcií podľa vzoru mozgu praváka.
Táto reorganizácia však nebola stopercentná, keďže mozog stále preukazoval určité pôvodné znaky mozgu ľaváka.
Zaujímavé je, že existuje zhoda medzi mierou predpokladanej reorganizácie mozgu a mierou, do akej jednotlivci zmenili preferenciu na pravú ruku.
Aj keď rozdiely v aktivácii mozgu v prípade oboch skupín preučených participantov (NP a ÚP) neboli štatisticky významné, je potrebné poznamenať, že modely aktivácie ich mozgov odrážali rozdiely spozorované na úrovni správania: skupina ÚP bola podobnejšia skupine P, zatiaľ čo skupina NP viac pripomínala skupinu Ľ (minimálne vtedy, keď sme brali do úvahy model ipsilaterálnych aktivácií).
V oboch skupinách preučených ľavákov však bola organizácia mozgu viac symetrická ako vo zvyšných dvoch skupinách.
Otázkou ostáva, či je asymetria hemisfér v kôrovej organizácii motorických funkcií dôsledkom alebo príčinou preferencie jednej z rúk.
Existujú dve protichodné vysvetlenia, ktoré by sa mali brať do úvahy. Rôzna preferencia rúk môže viesť k rôznemu rozvíjaniu ľavej a pravej ruky, a teda k rôznej kortikálnej reprezentácii jednotlivých rúk.
Dalo by sa polemizovať o tom, že práve to je hlavný rozdiel v organizácii mozgu, ktorý predstavuje príčinný faktor podmieňujúci preferenciu konkrétnej ruky.
Skupiny NP a ÚP participantov sa v skorom veku mohli líšiť profilom svojej preferovanej ruky.
Ich súčasné modely organizácie mozgu by teda mohli byť dôsledkom týchto skorých rozdielov (Harris, 1990).
Riešenie tohto nejasného problému sme sa rozhodli prenechať budúcim výskumom. Musíme však podotknúť, že ani jedna skupina preučených participantov (dokonca ani skupina ÚP) sa nebola schopná úplne adaptovať svetu prispôsobenému pre pravákov či kompletne zmeniť preferenciu ruky.
V dôsledku toho bolo ich HPI výrazne nižšie než v skupine rodených pravákov.
Tento rozdiel môže odrážať dôležitosť zdedených faktorov pri formovaní funkčnej architektúry mozgu, ktorý môže prechádzať zmenami a prestavbou len v obmedzenej miere.
K podobnému záveru dospeli autori dvoch predchádzajúcich štúdií, ktorí pomocou funkčnej magnetickej rezonancie skúmali preučených ľavákov.
Výhoda našej štúdie spočíva v testovaní účinkov preferencie ruky na modely mozgovej aktivácie, a to použitím samostatných záznamov pre ruku a hemisféru (ipsilaterálnu alebo kontralaterálnu k ruke vykonávajúcej pohyb).
V predchádzajúcich fMRI štúdiách autori použili buď paradigmu, ktorá neumožňovala vykonať takéto porovnanie (Siebner et al. , 2002), alebo jednoducho ignorovali tieto faktory (Klöppel et al. , 2007). Zamerali sa na identifikáciu tých oblastí mozgu, kde preučení ľaváci preukazovali stály rozdiel BOLD signálu v úlohe týkajúcej sa podmienených mechanizmov a rúk.
Takýto prístup im neumožnil sústrediť sa na mechanizmy, ktoré môžu byť odlišné v prípade ipsilaterálnych a kontralaterálnych modelov aktivácie.
V oboch preučených skupinách (ÚP a NP) sme spozorovali, že práve modely ipsilaterálnych aktivácií sa podobali aktiváciám nájdeným v skupine rodených pravákov a ľavákov. To by mohlo naznačovať, že motorické zastúpenie v ipsilaterálnej hemisfére má v porovnaní s kontralaterálnou hemisférou väčšiu tendenciu k reorganizácii v dôsledku vzdelávacieho tréningu.
Testovanie tohto tvrdenia si však vyžaduje ďalší hĺbkový výskum.
Je všeobecne známe, že jednotlivci, či už praváci alebo ľaváci, sa značne líšia špecifickým modelom preferencie ruky.
V tejto štúdii sme sa pokúsili priamo spojiť behaviorálne rozdiely (individuálne profily preferencie ruky) s individuálnymi modelmi aktivácií v oboch hemisférach.
Otázkou teda bolo, či individuálne modely organizácie motorickej kontroly v mozgu predstavujú kontinuum, ktoré priamo zodpovedá kontinuu individuálnych modelov preferencie ruky.
Naše údaje objavili významnú koreláciu medzi celkovou aktiváciou v ľavej hemisfére a indexom preferencie ruky (HPI), čo naznačuje, že čím väčšia je preferencia pravej ruky, tým väčšia je celková aktivácia ľavej hemisféry.
Podobný vzťah medzi indexom preferencie ruky a anatomickými parametrami ukázali Amunts a kol. (1996, 2000) v primárnej senzomotorickej kôre a Klöppel a iní (2010) v strede ľavého putamenu.
ZÁVER
V prípade ľavákov aj pravákov je preferovaná ruka riadená predovšetkým kontralaterálnou hemisférou, zatiaľ čo nepreferovaná ruka je riadená oboma hemisférami.
Pokiaľ ide o motorickú kontrolu a profily preferencie ruky, preučení jednotlivci zdieľajú vlastnosti ľavákov aj pravákov.
Zvyšovanie úrovne pohybových aktivít viedlo k zvýšenému objemu stále aktivovaných oblastí a navyše k zapojeniu aj ipsilaterálnych aktivácií ku kontralaterálnym aktiváciám, a to najmä v dominantnej hemisfére.
POĎAKOVANIE
Týmto by sme sa chceli poďakovať profesorovi Terrencovi Hinesovi za cenné pripomienky k prvému konceptu štúdie a tiež Barbare Sobieckej a Justyne Kozubovej za technickú pomoc.
Štúdia bola podporená grantom Poľského štátneho výboru pre vedu a výskum č. 1 H01F 056 27 a grantom Ministerstva vedy a vysokého školstva Poľskej republiky č. 2011/03/B/HS6/05161.
Kto bola Juliana z Norwichu?
Aby sme pochopili osobnosť a odkaz tejto mimoriadnej stredovekej anglickej mystičky žijúcej v druhej polovici štrnásteho a na začiatku pätnásteho storočia, musíme sa stručne pozrieť aj na historické obdobie, v ktorom pôsobila.
V štrnástom storočí žilo mnoho významných mystikov či svätcov, napríklad Angela z Foligna, Getrúda Veľká, Kristína zo Stommelnu, Ramon Lull, Margita Ebnerová, Henrich Suso, Lidwina zo Schiedamu, Katarína Sienská či Brigita Švédska, ktorí sa usilovali o cirkevnú a pápežskú reformu. Boli to veľmi ťažké časy.
Epidémia čiernej smrti, veľká schizma a Storočná vojna medzi francúzskym a anglickým kráľom spôsobili, že toto obdobie považujeme za jedno z najtemnejších v histórii Cirkvi.
Utrpenie a zmätok poznačili nielen európsky kontinent, ale hlboko zasiahli aj Anglicko.
V roku 1348 sa prvá vlna čiernej smrti rozšírila z kontinentu do Británie. V tom čase mala Juliana asi šesť rokov.
Dve ďalšie udreli v rokoch 1361 a 1369. Vtedy mala devätnásť a dvadsaťšesť rokov.
Takmer každý, kto prišiel do styku s chorými, sa nakazil a zomrel.
Kronikár tohto obdobia uvádza, že kňazov starajúcich sa o umierajúcich pochovávali do hrobu spolu s ich kajúcnikmi.
Odhaduje sa, že choroba vyhubila takmer tretinu populácie.
Mnohí považovali epidémiu za eschatologické znamenie Božieho trestu.
Historicky najdlhšia vojna trvajúca od roku 1337 do 1453 iba upevňovala dojem, že apokalypsa je za dverami.
Bol to spor o francúzsky trón medzi kráľovskou dynastiou Valoisovcov a dynastiou Anjouovcov z Anglicka, ktorá si nárokovala súčasne na anglický aj francúzsky trón, pretože pochádzala z francúzskych grófstiev Anjou a Normandia.
V prvej fáze vojny sa Angličanom darilo viac. Keď sa však do boja zapojila Jana z Arku a princa Karola VII. korunovali v Reims za francúzskeho kráľa, stratili takmer všetko z toho, čo predtým získali.
Aj keď sa boj odohrával zväčša na kontinente, nekončiace utrpenie uvrhlo obe krajiny do hlbokej hospodárskej krízy a chudoby.
CHYBA TEXT Moravcová)
Situácia v Anglicku sa zhoršila ešte viac po povstaní roľníkov proti šľachte, mešťanom a duchovenstvu.
Roľníci sa valili krajinou a rabovali zámky, kostoly a kláštory.
Povstanie však bolo nakoniec kruto potlačené.
Jedného z vodcov, Geoffreyho Litstera, nechal norwichský biskup Henry Despenser obesiť neďaleko Julianinej cely.
Veľká schizma trvajúca od roku 1378 do 1415 takisto priniesla jednu z najväčších kríz Cirkvi i stredovekej spoločnosti.
Spor o pravého pápeža medzi uchádzačom z Ríma a Avignonu otriasol jej základmi.
Urban VI., rímsky žiadateľ, zašiel v boji proti svojmu protivníkovi Klementovi až tak ďaleko, že zorganizoval vojenské ťaženie.
Vedenie zveril do rúk biskupa Despensera. Ten sľúbil odpustky všetkým, ktorí túto záležitosť podporili vojensky alebo finančne.
Všetko sa však skončilo katastrofou.
Niektorých vojakov zabili, iných zajali a zvyšných, vrátane biskupa, s potupou poslali domov.
Zlyhanie pápežstva, korupcia cirkevných hodnostárov, zneužívanie odpustkov či samotná výprava vzbudili všeobecnú nedôveru k Cirkvi nielen medzi veriacimi na kontinente, ale aj v Anglicku a pripravili pôdu pre hlásateľov reformácie.
V štrnástom storočí hlásal Ján Viklef cirkevnú reformu v Anglicku.
Odsudzoval zneužívanie odpustkov, cirkevných hodnostárov kritizoval za honbu po moci a bohatstve a usiloval sa o návrat cirkvi k prvotnej jednoduchosti ohlasovania evanjelia.
Snažil sa o preklad Biblie do angličtiny, aby jej rozumeli aj obyčajní ľudia.
V roku 1396, ani nie desať rokov po Viklefovej smrti, vydal pápež Bonifác IX. bulu proti jeho nasledovateľom, tzv. lolardom.
V Anglicku ich kruto prenasledovali, vyvrcholenie nastalo v rokoch 1407 – 1408. Vtedy arcibiskup z Canterbury a kancelár Anglicka Thomas Arundel vydal články, v ktorých ich označil za zradcov a kacírov.
Tie však bohužiaľ zakazovali kazateľom používať anglický preklad Biblie či iných teologických diel, pretože v nich videli spojenie s Viklefovým kacírstvom.
Viklefovi odporcovia podporovaní bojachtivým biskupom Despenserom sa usadili aj v Norwichi. Ten sa zaprisahal, že popraví ohňom či sťatím všetkých, ktorí sa pokúsia kázať v jeho diecéze.
Juliana možno bola tichým svedkom ich popravy na mieste zvanom Lollard Pit.
Mesto Norwich vybudované na rieke Wensum v grófstve Norfolk blízko pobrežia Východného Anglicka bolo za Julianiných čias významným prístavným mestom a druhým najväčším mestom v Anglicku. Malo približne 10 000 obyvateľov.
Obchod a náboženský život v meste prekvitali, čo priťahovalo množstvo cirkevných rádov a hnutí vrátane lolardov, ktorí sa tu usadili.
Tento anglický Rím, ako zvykli v stredoveku Norwich nazývať, sa pýšil 57 kostolmi. Tridsaťjeden z nich stojí dodnes.
Platilo tu heslo: Kostol na každý týždeň, krčma na každý deň.
V tých časoch obdaroval Boh Julianu neobyčajnými zjaveniami Jeho lásky k ľuďom.
Uprostred všetkých pohrôm zúriacich naokolo musela mať jej Kniha zjavení, či Zjavenia ako ju sama zvykla nazývať, silný kultúrny a revolučný vplyv.
S detskou jednoduchosťou a neochvejnou nádejou nám zvestovala, že Boh nás miluje a urobí i nemožné, aby sa všetko obrátilo na dobré.
Vďaka tomu úspešne vyvrátila presvedčenie tých čias, že všetky katastrofy a vojny pochádzajú od Boha, ktorého nahnevali naše hriechy, a tak posiela na svet svoj trest.
Julianine vízie stáli v úplnom protiklade s teológiou Božieho hnevu, pripomínajúc nám základnú pravdu biblického zjavenia: Boh je láska (1 Jn 4, 16).
Niet pochýb, že Juliana patrí k tradičnej mystickej teológii, ktorá začína svätým Dionýzom Areopagitom a končí neznámym autorom knihy Oblak nepoznania.
Často ju porovnávajú s významnými stredovekými mystikmi, najmä Brigitou Švédskou. Tá tiež napísala knihu s názvom Zjavenia.
Zarážajúcu podobnosť nájdeme aj medzi Julianinou knihou Zjavenia a knihou Vnútorný hrad od sv. Terézie z Avily: obe prirovnávajú ľudskú dušu k pevnosti či hradu, v ktorom prebýva samotný Boh.
Toto je dôvod, prečo môžeme Julianu považovať za jednu z najväčších pilierov západného mysticizmu.
Thomas Merton považuje Julianu a Johna Henryho Newmana, blahorečených Benediktom XVI. dňa 19. septembra 2010, za najväčších anglických teológov.
Juliana sama o sebe tvrdila, že nemá vzdelanie. Merton v nej však aj napriek tomu vidí pravú teologičku, pretože to, čo videla, nepodávala iba jednoduchým spôsobom, ale obsah svojich vízií rozpracovala aj teologicky.
Vďaka knihe Zjavenie Božej lásky, kde nám odhaľuje Božie zmilovanie a zľutovanie so svetom, pokladáme Julianu za predchodkyňu sv. Faustíny Kowalskej, známej zvestovateľky Božieho milosrdenstva v 20. storočí.
Hoci žila Juliana skrytý samotársky život, jej cela v Norwichi sa stala zdrojom duchovnej osvety a útechy v ťažkých časoch nielen pre ňu, ale aj pre nás.
Dnes ju považujeme za jednu z najvýznamnejších osobností západného špiritualizmu. Jej diela majú všeobecnú a trvalú hodnotu.
Stala sa skutočnou duchovnou matkou Anglicka, tak ako ju nazval aj benediktínsky otec Severus Cressy, prvý vydavateľ jej knihy Zjavenia.
CHYBA TEXT otvorene uznáva Julianu spoločne so sv. Katarínou Sienskou a sv. Thomasom Morom za svätcov, ktorí boli svedkami pravdy: Tým, čo milujú Boha, všetko slúži na dobré (Rim 8, 28) a cituje nasledujúcu pasáž z jej knihy Zjavenia: Z milosti Božej som sa naučila, že musím vytrvať vo viere a nie menej pevne veriť, že všetko sa na dobré obráti A uvidíš, že všetko bude dobré (DV 233).
Najväčšie uznanie katolíckej cirkvi vzdal matke Juliane Svätý otec Benedikt XVI.
Pápež rozprával o tejto anglickej mystičke na audiencii v stredu 1. decembra 2010 v Aule Pavla VI.
Poukázal predovšetkým na jej poslanie duchovnej matky pre všetkých, ktorí žiadali o radu či na nesmierny optimizmus vyžarujúci z jej odkazu o nežnosti materinskej Božej lásky.
Poznáme dve verzie knihy zjavení sv. Juliany, známe ako Kratšie vydanie a Dlhšie vydanie.
Odteraz budeme Dlhšie vydanie označovať ako DV a kratšie ako KV.
Citácie budeme čerpať z modernej verzie Julianiných zjavení, založenej na kritickom texte E. Colledge – J. Walsh, Julian of Norwich.
Niekoľko ľudí jej ako pustovníčke v Kostole sv. Juliána v Norwichi odkázalo vo svojich testamentoch peniaze na živobytie.
V jednom z nich, z marca 1393, farár Kostola sv. Michala Coslanyho v Norwichi Roger Reed odkázal Juliane pustovníčke dva šilingy.
V závete z roku 1415 zanechal John Plumpton, občan z Norwichu, 40 pencí ankress in ecclesia santi Juliani de Conesford in Norwice (anachoréte v Kostole svätého Juliána z Conesforde v Norwichi) a po 12 pencí pre jej vtedajšiu slúžku a bývalú slúžku Alice.
O rok neskôr, v roku 1416, odkázala grófka zo Suffolku Izabela Uffordová Juliane dvadsať šilingov.
Posledný závet bol spísaný v roku 1429 a potvrdený v 1432 Robertom Baxterom, občanom a obchodníkom z Norwichu. Ten zanechal 3 šilingy a 4 pence pustovníčke pri Kostole sv. Juliána z Conesforde 5 .
Tieto závety jasne dokazujú, že Julianu si v meste vysoko vážili.
Francis Blomfied, norfolský starožitník píše, že v 18. storočí už Julianino útočisko neexistovalo. Počas rušenia kláštorov ho zrovnali so zemou.
Vo svojej knihe Dejiny Norwichu nám však podáva vzácne informácie o samotnej pustovníčke: Vo východnej časti cintorína (pri kostole) stála pustovňa, v ktorej pustovníčka prebývala až do jej zničenia. I keď dom zničili, jeho základy zostali.
Lady Juliana Pustovníčka žila v roku 1393 v úplnej samote. Mala len dve slúžky, ktoré ju v starobe opatrovali, a to až do roku 1443.
V tých časoch ju uznávali za jednu z najväčších svätíc.
Rok 1443, ktorý uvádza Blomfield, sa nám však môže zdať prekvapujúcim.
Naznačuje, že Juliana narodená v roku 1342 žila viac ako 100 rokov.
Julianini učenci zväčša nepovažujú túto informáciu za dôveryhodnú. Tvrdia, že si ju pomýlil s inou pustovníčkou, ktorá žila na tom istom mieste po tom, čo Juliana zomrela a tiež prebrala meno po patrónovi kostola, sv. Juliánovi.
Blomfieldove informácie však nemôžeme s istotou označiť za nepravdivé.
Neexistuje spoľahlivý dôkaz popierajúci Julianin vysoký vek a v Blomfieldovom texte sa nenašli žiadne iné nejasnosti signalizujúce, že si Julianu považovanú za svätú osobu pomýlil s inou pustovníčkou, ktorá nasledovala jej život.
Existuje aj iné svedectvo o Julianinej historickej osobe podané jej súčasníčkou Margery Kempe z King's Lynn.
Tiež bola mystičkou, ale s úplne inou povahou.
Na rozdiel do Juliany, ktorá chcela zostať v skrytosti a zabudnutí, Margery bola egocentrickou ženou vždy pripravenou chváliť samu seba a príliš zaujatou mimoriadnymi prejavmi mystického života.
Vo svojej autobiografii rozpráva o tom, ako v roku 1412 alebo 1413 vyhľadala Julianu v jej cele a žiadala o radu, lebo sa šírili chýry, že je výbornou duchovnou vodkyňou.
Margery síce vôbec nespomína Julianinu knihu Zjavenia, ale rozhovor z nej nápadne pripomína Julianinu teológiu lásky.
Obchod s vypchatými zvieratami v Texase vystavuje čerstvú žirafiu trofej.
Kartónové krúžky a špendlíky fixujú žirafiu kožu, až kým vyschne, koža je pripevnená na polystyrénovú formu v tvare žirafej hlavy.
Počet žiráf sa za 30 rokov znížil o 40 %, vo voľnej prírode žije už len okolo 110 000 jedincov.
Veterinárny lekár pre voľne žijúce zvieratá, Pete Morkel, odchytil počas svojej kariéry množstvo veľkých afrických cicavcov, akými sú napr. levy, lesné slony a biele nosorožce. Spomedzi všetkých týchto zvierat patria žirafy medzi najviac vystresovaný druh.
Pokiaľ ide o iné zvieratá, na ich znehybnenie stačí malé množstvo anestetika, no žirafy musíme absolútne predávkovať a tým ich úplne odrovnať, vysvetľuje mi starší 59-ročný opálený chlapík, kým pozoruje dvojročnú žirafu pri Nigerskom pralese, ktorý sa nachádza 100 kilometrov východne od hlavného mesta Nigérie, Niamey.
Na hlave má maskáčový klobúk a roztrhané fialové boxerky s károvaným vzorom, ktoré nosil namiesto šortiek už niekoľko dní.
Morkel práve nabil svoju uspávaciu pištoľ dávkou etorfínu, čo je opiát, približne 6 000 krát silnejší ako morfium.
Hneď ako etorfín prenikne pod kožu žirafy, čas hrá proti nim. Za tento krátky čas musia zviera dolapiť, chytiť ho a následne mu do krku vstreknúť protilátku, aby nezahynulo.
Ak žirafu úspešne odchytia a prežije viac ako 800 kilometrový transport cez Nigériu, stane sa jedným zo zakladateľov novej populácie najvzácnejších divokých cicavcov na svete.
Osirotená žirafa v Sarara Camp v severnej Keni sa túli k svojmu opatrovateľovi.
Keď pastieri hovädzieho dobytka z kmeňa Samburu našli opustené teliatko, upozornili naň Sararu, ktorá sa stará o osirelé cicavce a vracia ich naspäť do ich prirodzeného prostredia.
Mladá žirafa teraz žije s divokým stádom.
Žirafy, ktoré sme týždeň pozorovali, sú potomkami približne 50 zvierat, ktoré sa koncom osemdesiatych rokov dostali do Nigérie, krajiny na západe Afriky. Z ich domova ich vyhnala vojna a sucho v susediacom štáte Mali na západe krajiny.
Prešli juhovýchodným smerom cez pásmo stepí a saván zvaných Sahel, pozdĺž rieky Niger. Niamey obkľúčili ešte predtým, ako sa usadili v oblasti Koure, na suchej a prašnej plošine.
Amadou Hama je 76-ročný pastier z národa Fulani. V spomienkach sa vracia o 10 rokov späť, keď pri opatrovaní svojho dobytka prvýkrát uvidel žirafu.
Keď sme ju prvýkrát uvideli, mysleli sme si, že je to diabol ‒ pre jej dlhánsky krk a rohy.
Ľudia mi rozprávali o rôznych nebezpečných zvieratách akými sú napr. levy, ale nikto mi nikdy nespomenul žirafy.
Tieto nevídané obry sú poslednými, ktoré prežili z kedysi obrovskej populácie bielych žiráf. Na prelome minulého storočia bola ich teritóriom celá západná Afrika, od pobrežia Senegalu až po Nigériu.
Zachytené nad obzorom hlavného mesta Nairobi. Žirafy sa potulujú národným parkom Nairobi, 6 kilometrov od centra rozľahlého hlavného mesta Keňa.
V parku s rozlohou 45 kilometrov štvorcových žije viac ako 100 druhov cicavcov, avšak rozmach Nairobi toto prostredie ohrozuje.
V roku 2016 tím vedcov nadobudol o žirafách nové poznatky.
Dovtedy zastávali názor, že všetky žirafy patria do jedného druhu Giraffa camelopardalis.
Na základe genetickej analýzy sa však zdá, že existujú až štyri druhy žiráf, ktoré sa od seba odlišujú, a to viac ako hnedý medveď od polárneho.
Tieto štyri druhy žiráf sa klasifikujú do ďalších piatich poddruhov, ktoré zahrňujú aj vzácny západoafrický druh Giraffa camelopardalis peralta. Týchto bledých, fľakatých utečencov možno nájsť len v Nigérii, v oblasti Koure.
Nová klasifikácia by znamenala, že všetky druhy - až na dva poddruhy - považujeme za zraniteľné, ohrozené alebo kriticky ohrozené. V celej Afrike sa počet žiráf za posledné tri desaťročia znížil takmer o 40 %, dnes je na svete odhadom len 110 000 žiráf.
Asistent riaditeľa nadácie pre zachovanie žiráf, Julian Fennessy, označil túto skutočnosť za tiché vymieranie. Kvôli veľkej pozornosti upriamenej na vymieranie slonov a veľkých opíc si väčšina ľudí myslí, že žirafám sa vo voľnej prírode darí celkom dobre. Možno je to práve pre nadmerný počet žiráf v zoologických záhradách alebo pre vysoký počet vypchatých žiráf.
ŽIRAFY V OHROZENÍ
Z milióna žiráf, ktoré žili okolo roku 1700, sa dnes po Afrike potuluje už len 110 000.
Nový výskum v oblasti DNA vyvrátil to, čomu vedci dlhé roky verili. Boli presvedčení, že existuje len jeden druh, do ktorého patria všetky žirafy na svete. Výskum však identifikoval až štyri odlišné druhy.
Pre žirafy predstavuje najväčšiu hrozbu fragmentácia biotopu, odlesňovanie, vojna a v neposlednom rade pytliactvo.
ŽIRAFA SEVERNÁ NÚBIJSKÁ (Giraffa camelopardalis) – najviac ohrozené poddruhy severných žiráf sú Korfodan a Nubian. Je to primárne preto, že žijú v krajinách zničených vojnou.
Severné žirafy sú charakteristické tým, že na dolných končatinách nemajú škvrny.
ŽIRAFA SIEŤOVANÁ (Giraffa reticulata) – žirafy sieťované dostali svoje meno podľa presne definovaných škvŕn.
Dôkazy potvrdzujú, že ich nízky počet sa v Keni pomerne stabilizuje.
ŽIRAFA MASAJSKÁ (Giraffa tippelskirchi) – zo všetkých štyroch druhov má žirafa masajská najtmavšiu kožu.
Tento druh žiráf bol pred 30 rokmi najpopulárnejší, no odvtedy sa ich počet zredukoval na polovicu.
ŽIRAFA JUHOAFRICKÁ (Giraffa giraffa) – žirafa juhoafrická je zo všetkých druhov najmenej ohrozená.
