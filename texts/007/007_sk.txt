Zabudnite na tradičný marketing.
Nefunguje.
Zabudnite na všetko, čo ste doteraz počuli o marketingu.
Odložte všetky tie marketingové plány, vyškrtnite všetky reklamy v časopisoch a prestaňte si kupovať zoznamy s e-mailovými schránkami ľudí.
Tradičný marketing nefunguje.
Je drahý a neefektívny.
V dnešnej dobe tzv. ekonomiky pozornosti 13 ľudí filtruje reklamy v časopisoch, dokáže si dopredu pretočiť reklamy v televízii, ignoruje billboardy a odhadzuje váš starostlivo vytvorený reklamný leták, ktorý našli vo svojej schránke spolu so zvyškom podobných letákov.
Trávia viac a viac času on-line, najčastejšie na sociálnych sieťach.
Kým vy sa snažíte zaujať novým obchodom, oni aktualizujú svoje profily na Facebooku a "tweetujú" svoje myšlienky na Twitteri.
Ak patríte medzi maloobchodníkov, môže to byť pre vás veľmi užitočná správa.
Dokážete byť totiž tam, kde vaši potenciálni zákazníci a ušetriť peniaze, ak výsledok svojej snahy zverejníte on-line.
Ak sprístupníte vaše produkty a služby on-line pre zákazníkov, ste na polovičnej ceste k úspechu.
Táto publikácia vám ukáže, ako začať práve teraz a využiť pri tom prostriedky on-line marketingu.
Ťažiskom publikácie je nová forma marketingu, ktorý využíva prostriedky s nízkymi alebo takmer žiadnymi nákladmi, ako sú blogy, podcasty, Facebook, YouTube a Twiter.
Nie sú to jednoducho len najnovšie prostriedky on-line marketingu, ale zásadne nový spôsob v tejto oblasti.
Táto publikácia však nie je manifest o tom, ako si nájsť najnovšiu on-line zábavku.
Pozornosť orientuje skôr na vašu marketingovú stratégiu než na prostriedky a ich vlastné využitie.
Nie každý prostriedok je vhodný pre každý druh biznisu.
Napriek tomu, že hovoríme o širokom rozsahu nových prostriedkov, ktoré sú k dispozícii, vo sfére on-line marketingu sú vnímané v ešte širšom kontexte: vytvárajú vašu webovú stránku, využívajú marketing vo vyhľadávačoch, vytvárajú úspešné e-mailové kampane.
Viacero činností na Twitteri, Facebooku, YouTube a i. bude smerovať k riadeniu frekvencie stránky či k presviedčaniu ľudí, aby sa prihlásili na váš e-mailový odber noviniek.
Všetky tieto prostriedky však budú najlepšie fungovať pokiaľ bude medzi nimi spolupráca.
To, čoho ste svedkami, môžeme nazvať marketingovou revolúciou.
Namiesto bezcieľneho vykrikovania nezáživných marketingových odkazov ľuďom, ktorí sa môžu ale nemusia zaujímať o váš produkt či službu, dokážete dnes nájsť ľudí, ktorých zaujíma práve vaša ponuka a to tak, že preniknete do ich on-line komunít, kde zdieľajú spoločné záujmy.
Na súčasnom konkurenčnom trhu musíte byť na očiach.
Musíte sa dostať tam, kde sú vaši zákazníci a zapojiť ich do konverzácie, z ktorej dostanete spätnú väzbu.
Prvá éra v oblasti marketingu začínala masovým marketingom.
Zrod reklám ako ich poznáme, kde priemerné produkty boli opakovane propagované podľa možností čo najväčšej skupine obyčajných ľudí využívajúc metódy masovej komunikácie, prevažne televíziu.
Ktokoľvek, kto videl seriál Mad Men 14, bude mať prehľad o týchto "útočných" dňoch prvých reklamných agentúr.
Druhú fázu predstavuje tzv. priamy marketing.
Jeho náplňou bolo segmentovať a oslovovať konkrétnych zákazníkov, vytvárať si zoznamy o nich a následne ich "bombardovať" letákmi (ehm, myslím tým priamu poštu).
Čím viac sa snažil získať si cieľovú skupinu, tým viac strácal záujem zo strany ľudí.
Dnes sa nachádzame v ére sociálneho marketingu.
Cieľová skupina je stále na dosah, v skutočnosti je na trhu ešte väčšia medzera než kedykoľvek predtým.
Rozdiel je v tom, že ich nevyrušujeme, ani sa nesnažíme hľadať povolenie na komunikáciu s nimi, keďže vytvárame komunity našim produktom a službám.
Vďaka ním nás majú ľahko na dosah takže namiesto toho, aby sme museli vyhľadávať my ich, vyhľadávajú oni nás.
Ako je to možné?
Prečo je v dnešnom modernom svete sociálny marketing čoraz viac dominantný?
Ľudia sú tvory spoločenské.
Je naším prirodzeným inštinktom byť v kontakte s inými ľuďmi.
V dnešnej dobe však žijeme izolovaný život.
Viac ako polovica ľudí žije v mestách.
Tretina žije osamote.
Zdá sa, že dni klebetenia s našimi susedmi ponad plot alebo v miestnom obchode už patria do románu slečny Marplovej.
Veľa ľudí dnes pracuje z domu.
Ak aj máme kolegov, naše multikomunikačné prostredie nám už nedovoľuje iba tak si s nimi posedieť pri obede či na káve a preberať včerajšie rodinné záležitosti alebo program v televízii.
Trendom je, že široko-záberové vysielanie začína nahrádzať užšie, špecifické, čiže médium, ktoré sa sústreďuje na naše záujmy, potreby a túžby.
Každému nášmu rozmaru, chuti či priorite môže byť vyhovené, avšak kde sú ostatní, ktorí zdieľajú naše záujmy?
Vďaka internetu s nimi dokážeme byť v kontakte stále.
Pretože sociálne médium je personálne médium, kde záleží na originalite, veľké spoločnosti majú občas problém ho využívať a niektoré ho používajú skutočne zle.
Najlepšie je ak vediete malý podnik. Dokážete si vybudovať dôveru a vytvoriť si kontakty vďaka svojej osobnosti a originalite.
Každý, kto má prístup k internetu a je trošku kreatívny, dokáže dnes komunikovať so svetom textovou formou, audiom, videom či obrázkami.
Za posledných pár rokov došlo k radikálnej a výraznej zmene v oblasti vytvárania a distribuovania myšlienok z veľkých mediálnych agentúr k jednotlivcom. Vďaka tomu môže byť dnes vydavateľ každý.
To je dôvod, prečo ste sa práve vy stali Osobnosťou roka 2006 pre časopis Time.
Myšlienka je prvým krokom vášho úspešného on-line marketingu, pokiaľ ju využijete tak, aby ste upútali vašich potenciálnych zákazníkov a klientov, ktorí vás budú vyhľadávať pomocou svojich prehliadačov.
Revolúcia on-line marketingu začala a vy môžete byť jej súčasťou.
Ak ste začiatočníkom vo svete biznisu alebo už ste jedným z usilovných biznismenov, výzvy a požiadavky, ktorým čelíte, vás môžu vystrašiť.
Kedy a ako si nájsť čas na obchodovanie s produktom či službami a takisto spôsob ako ich doručiť?
Táto publikácia vám ukáže rýchle triumfy, jednoduché a efektívne spôsoby, ako rozbehnúť biznis už dnes.
Ak pracujete vo väčšej firme nájdete tiež veľa rád, ktoré vás inšpirujú a pomôžu vám vyhnúť sa bežným nástrahám.
Určite využívate stránky a služby ako sú Facebook, Twitter, Youtube, Flickr a iTunes, aby ste boli v kontakte s kamarátmi, vymieňali si s nimi fotky či sťahovali hudbu.
Ale pýtate sa, ako môžu byť takéto stránky užitočné vo vašom obchode?
Možnosť výberu prostriedkov pre on-line marketing je priam zarážajúci.
Kde však začať?
Ako sa popasovať s publicitou?
Táto publikácia vám vysvetlí, čo a ako funguje a ako to správne využívať.
Ukáže vám krok za krokom, ako si efektívne vybrať prostriedky on-line marketingu.
Ku všetkým prostriedkom, ktoré sú v publikácii spomenuté, nájdete tiež tipy ako si zmanažovať ich prácu a kontrolovať výsledky (len si treba nájsť čas pre všetky aktualizácie).
Vďaka rozsiahlemu slovníku sa priučíte odbornému slangu a pokiaľ nie ste dosť pripravený ponoriť sa do toho sám, poradí vám, ako nájsť niekoho, kto to urobí za vás.
Súčasťou každej kapitoly je časť "Ako to funguje v praxi".
Nájdete tam konkrétne prípadové štúdie z oblasti biznisu, ktorým sa podarilo uspieť vďaka prostriedkom on-line marketingu.
Prípadové štúdie a iné spomínané firmy v tejto publikácii vás možno prekvapia, pretože väčšina z nich nie je zameraná technicky ako ste si možno predstavovali.
Stretnete sa tu s maloobchodníkmi s oblečením, farmármi, výrobcami potravín, hypnoterapeutom, fotogalériou, dodávateľom svadobného papierenského tovaru, maloobchodníkom so skladačkami či majiteľom coffee shopu - čiže ľuďmi ako ste vy.
A ak si myslíte, že nikto vo vašom odvetví sa neobťažuje s využívaním nových metód on-line marketingu, je to pre vás vynikajúca správa, pretože ste vo výhradnej pozícii.
Môžete byť prví a stať sa konkurenciou.
Nový marketing nie je jednoduchý marketing.
Má však veľa výhod, pokiaľ nemáte dostatok financií.
Ak má vaša firma problémy, ktoré sú výsledkom finančnej krízy alebo hospodárskeho úpadku, bude vás lákať znížiť predaj.
Je to však posledná možná situácia, kedy to urobiť.
Zníženie produkcie nikdy nevedie ku zvýšeniu predaja.
Avšak pokiaľ sa budete riadiť princípmi v tejto publikácii, budete schopní znížiť váš rozpočet, zatiaľ čo vaše zisky porastú.
On-line marketing je neustále vyvíjajúce sa odvetvie s novými prostriedkami sociálnych médií, ktoré sa vynárajú po celý čas.
Môže byť náročné držať s nimi krok.
Pre aktualizáciu informácií v tejto knihe, kliknite na sprievodnú webovú stránku www. getuptospeed.biz ktorá obsahuje:
Okrem toho môžete byť so mnou v kontakte prostredníctvom tejto stránky a podeliť sa s vlastnými skúsenosťami v oblasti prípadové štúdie v ďalšom vydaní on-line marketingu.
Sociálne médiá sú príkladom dvojsmernej komunikácie a ja chcem vašu spätnú väzbu!
Od vás ako od čitateľa tejto knihy je pre mňa dôležitý váš názor.
Kontaktujte ma on-line, dajte mi vedieť čo sa vám páčilo a čo nie, čo by ste chceli vidieť v nasledujúcom vydaní a povedzte mi o vašej skúsenosti s on-line marketingom.
Môžete ma tiež nájsť na Twitteri ako #getuptospeed alebo #jonreed, takisto nájdete odkazy na mňa na iných sociálnych stránkach, ktoré používam na www.getuptospeed.biz alebo mi napíšte e-mail na jon@getuptospeed.biz.
Prajem vám veľa šťastia vo vašom podnikaní.
Či už ste začiatočník, úplne nový alebo uznávaný biznismen dúfam, že táto kniha bude pre vás osožným návodom a že vďaka nej využijete vašu snahu v marketingovej oblasti čo najefektívnejšie.
Pred tým, ako vhupneme do tejto témy a oboznámime sa so všetkými tými úžasnými pomôckami, ktoré máme dnes k dispozícii, vráťme sa o krok späť a zamyslime sa nad tým, čo chceme dosiahnuť.
Príliš veľa ľudí si myslí: "Každý má svoj blog na internete (alebo vysiela podcast, "tweetuje" či "facebookuje").
Mal by som aj ja mať nejaký blog. Idem si ho vytvoriť!"
Takýto začiatok je nesprávny.
Len preto, že je rýchle, jednoduché a bezplatné vytvoriť si účet na WordPress Facebook, Twitter, MySpace, alebo na YouTube, neznamená, že by ste to mali urobiť aj vy.
Na začiatok (nech už je to akákoľvek forma marketingu) by ste si mali určiť ciele a zámery vášho marketingu a identifikovať cieľovú skupinu, následne zistiť, kde s ňou môžete prísť do kontaktu a potom zvoliť správne nástroje na to, aby ste ju zaujali.
Táto kapitola vám poskytne rýchlo kurz v stratégii on-line marketingu a pomôže vám pochopiť, ako fungujú sociálne médiá a ako vám umožňujú vhodne a efektívne využívať akékoľvek prostriedky.
Takmer dve miliardy ľudí využívajú internet (môžeme povedať, že sú zastihnuteľní on-line).
Práve niektorí z nich sú vaši ideálni klienti alebo zákazníci.
Ak ste schopní čo i len zlomok z nich získať pre svoj obchod, potom váš obchod má šancu.
Internet so sebou prináša nespočetné množstvo výhod, ktoré dokážeme využiť, ak sa chceme na trhu predať.
Webová stránka je ako výklad obchodu, ktorý je otvorený nonstop.
Vďaka e-mailom sú cieľové skupiny stále informované o najnovších produktoch.
Blog poskytuje pravidelne aktualizované informácie pre zákazníkov a záujemcov, na ktoré môžu reagovať.
Ľudia nás môžu počúvať na svojich MP3 prehrávačoch kdekoľvek sú.
Môžu sledovať video ukážky našich produktov na internete.
Masívny nárast širokopásmového zobrazovania nám dnes umožňuje sledovať obrovské streamované video dokumenty.
Sociálne siete nám umožňujú priamo sa spojiť s ľuďmi, ktorí sa zaujímajú o náš tovar.
Dokážeme si získať našu cieľovú skupinu oveľa jednoduchšie ako kedykoľvek predtým a moc, akú má internet, dokáže túto malú skupinu rozšíriť globálne.
Nezáleží na tom, ako je vaša potenciálna skupina zameraná, pretože vďaka vášmu on-line marketingu si dokážete túto skupinu nielen získať tým, že sa zviditeľníte on-line, ale docielite aj to, že vás začne sama vyhľadávať.
On-line marketing má veľa spoločného s marketingom tradičným, no na rozdiel od neho je lacnejší, efektívnejší a oveľa viac profituje.
Možno vám je dobre známy pojem z oblasti tradičného marketingu – lievik predaja.
Opisuje fázy, ktorými vytláčate svojich potenciálnych zákazníkov z pozície masového trhu ľudí, ktorí nemajú poňatia o tom, že existujete, na cieľového verného zákazníka, ktorý prichádza späť, aby získal viac.
Takisto vysvetľuje, ktoré marketingové metódy je vhodné použiť v konkrétnej fáze.
Metódy on-line marketingu sa široko prekrývajú s metódami tradičného marketingu, avšak v každej fáze zviditeľňujete seba tak, aby vás ľudia mohli vyhľadávať a pútate pozornosť cieľovej skupiny namiesto toho, aby ste púšťali do obehu nič nehovoriacu reklamu a dúfali v to najlepšie.
Hovorené slovo je Svätým grálom marketingu a je ťažko dosiahnuteľné off-line.
On-line marketing ním však prekypuje.
Ľudia trávia určitý čas na internete, najmä na sociálnych sieťach, ako napr. Facebook či Twitter.
Má zmysel pustiť sa do toho.
Priemerný spotrebiteľ má tendenciu mať ďaleko väčší prehľad o väčšine obchodov ak využíva sociálne médiá.
Pokiaľ váš zákazník trávi čas na týchto stránkach, mali by ste byť tam, kde aj on.
Dôvody, prečo on-line marketing funguje v biznise: 1. Riadi frekvenciu na vašej stránke.
Toto je pravdepodobne najhlavnejší dôvod, prečo používať on-line marketing.
Webová stránka je jadrom vášho obchodu a cieľom vašich on-line marketingových aktivít je riadiť jej frekvenciu.
Nové spôsoby ako sa spojiť s vašimi zákazníkmi.
Ak si vytvoríte on-line prezentáciu na sociálnych sieťach, ktoré vaši zákazníci navštevujú, stanete sa viditeľnými aj pre nových záujemcov skôr, ako keby ste sa riadili myšlienkou, že si treba vytvoriť webovú stránku, ktorú vám budú navštevovať.
Buduje dôveru.
Ľudia vždy preferujú obchodovanie s ľuďmi, ktorých poznajú.
Vaši klienti a zákazníci vás môžu spoznať vďaka vašej on-line prezentácii.
Konverzácia.
On-line marketing je konverzácia, nie prednáška.
Obojstranná komunikácia medzi vami a vaším zákazníkom alebo záujemcom je oveľa efektívnejšia ako jednosmerné vysielanie vašej reklamy.
Vytvára hodnotu.
Jedna časť tajomstva on-line marketingu spočíva v tom, že vytvoríte nejaký obsah (myšlienku) a vyjdete s ním na verejnosť.
Ak vytvoríte schopnú myšlienku alebo zaujímavý obsah, ktorým zacielite vašu skupinu, začne sa za vami vracať, aby získala viac.
Buduje komunity a vzťahy.
Premýšľajte o svojom trhu ako o spoločenstve záujmov, ktoré sa sústreďuje na konkrétnu tému súvisiacu s vaším biznisom.
Možno budete schopní vytvoriť spoločnosť sústredenú na váš obchod alebo produkt, pokiaľ bude dostatočne lákavý.
Poskytuje rýchle, aktuálne informácie o vašom obchode alebo predmete záujmu.
Podoba v štýle "horúcich noviniek" viacerých foriem on-line marketingu ho robí ideálnym pre oznamy o najnovších produktoch alebo službách, špeciálnych ponukách alebo jednoducho o vzácnych informáciách o vašom sektore alebo oblasti pôsobenia.
Zhromažďovanie údajov.
Tvorba databázy potenciálnych zákazníkov je základný cieľ vašej e-mailovej marketingovej kampane.
Väčšina snahy, ktorú vynaložíte na svoj on-line marketing, sa zameria na tvorbu zoznamu.
No nielen na tvorbu zoznamu facebookových fanúšikov alebo užívateľov Twitteru, ale aj na posielanie pozvánok, ktorými povzbudíte ľudí, aby sa prihlásili na e-mailový odber vašich noviniek.
Prieskum trhu.
Jedna z výhod používania nových prostriedkov on-line marketingu je to, že ste oveľa bližšie k vašim zákazníkom a máte prehľad o tom, čo chcú.
Môžete byť však o krok vpred a vypýtať si od nich spätnú väzbu týkajúcu sa vašich produktov alebo služieb, ba dokonca vytvoriť on-line dotazník a pomocou vašich stránok ho spustiť do obehu.
Nízke náklady, zanedbateľné riziko, efektívnosť.
Väčšina prostriedkov je k dispozícii buď zadarmo, alebo veľmi lacno.
Investícia väčšinou spočíva skôr v čase ako v peniazoch.
Riziká využívania sociálnych médií a otvorenej komunikácie so zákazníkmi sú nízke pokiaľ sa riadite zásadami v tejto publikácii.
Sú ďaleko viac vyvážené výhodami, ktoré získate neskôr.
Pre tých, ktorí sa stále sústreďujú na dodržiavanie kontroly, je dôležité si pamätať, že my už sme kontrolu stratili a pravdepodobne u nás nikdy nebola na prvom mieste.
Ľudia už o nás hovoria.
Pre vás je však dôležité mať prehľad o tom, kde sa nachádzajú tieto rozhovory, aby ste sa mohli k nim pripojiť a ovplyvňovať ich.
Ďalšou výhodou on-line marketingu je schopnosť vytvoriť funkčný biznis z medzier na trhu.
Je jednoduchšie než kedykoľvek predtým odhaliť tieto medzery.
Možno ste už počuli o koncepcii, s ktorou prišiel Chris Andersona - síce The Long Tail, čiže Dlhý chvost.
Je to variant Paretovho princípu (80/20) aplikovaný na príjem získaný vďaka sortimentu produktov.
Princíp tvrdí, že 80 % príjmu pochádza z 20 % produktov.
Nízky počet predaných tzv. bestsellerov vám zaručí vyšší príjem než vyšší počet predaných položiek, o ktoré nie je taký záujem.
Častý predaj produktov vo forme zľavových vĺn nie je ničím novým.
Čo je však nové?
Myšlienka, že ten dlhý chvost, ktorý predstavujú produkty s nižším dopytom, vám dnes môžu priniesť zisk a dokonca na nich môžete zarobiť oveľa viac ako na popredných "trhákoch". Vďaka tomu, že ich uverejňujete on-line, máte totiž nízke náklady na ich distribúciu.
Amazon je klasický príklad, kde na prvý pohľad nekonečný výber produktov dokáže osloviť publikum a ich občasné zľavové vlny dokazujú, že tieto produkty sú nielen dobré, ale dá sa na nich aj pekne zarobiť.
Pokiaľ máte vo svojom biznise vytýčený smer a dokážete ponúkať svoje produkty a služby, takisto môžete profitovať z myšlienky Dlhého chvosta a využívať on-line marketing na to, aby ste získali zákazníkov.
Napriek tomu, že som až doteraz hovoril o nových prostriedkoch využívania on-line marketingu, je správnejšie o nich hovoriť ako o sociálnych médiách.
Sociálne médiá sú jednoducho zbierka bezplatných on-line prostriedkov a programov, ktoré ľudia využívajú na publikáciu, konverzáciu či na zdieľanie vlastných nápadov a myšlienok on-line.
To je to, čomu hovoríme "Web 2.0" – čiže druhá generácia spolupracujúcich on-line prostriedkov.
Prostriedky sociálnych médií zahŕňajú blogy, podcasty, on-line videá, stránky, na ktorých sa zverejňujú fotografie, sociálne siete, virtuálne svety a sociálne zálohované stránky.
Pod pojmom sociálne médiá si môžete tiež predstaviť zbierku web stránok a on-line služieb ako sú Facebook, LinkedIn, MySpace, Twitter, Flickr, Second Life, iTunes, Delicious, StumbleUpon, atď.
Pre naše účely je lepšie o nich uvažovať ako o metóde marketingu, ktorá v širšom zmysle zahŕňa web stránky a e-mailový marketing.
Je to posun od marketingu, ktorý využíva metódu tzv. nátlaku (tým, že sa ľuďom snaží nátlakom vnucovať nejakú správu/odkaz) ku marketingu, ktorý využíva metódu tzv. priťahovania, čo znamená, že ľudí ku sebe priťahuje zaujímavým, hodnotným obsahom tak, že ho začnú vyhľadávať sami.
V dnešnej dobe ľudia "gúglia" to, čo ich zaujíma tak, že jednoducho zadajú do jeho prehliadača požiadavku, ktorú potrebujú.
Ak dokážete preniknúť k týmto záujmovým skupinám, už nikdy nebudete musieť predávať, pretože ľudia vás nájdu sami.
Možno o tom premýšľate ako o marketingu založenom na súhlase alebo ústnom podaní či konverzácii.
Pred časom som sa na jednej konferencii stretol s výrazom tzv. martini marketingu, aj keď si myslím, že by som ho mal prestať používať na svojich prednáškach či workshopoch, pretože väčšina poslucháčov, ktorým prednášam, je príliš mladých na to, aby som od nich získal nejakú odozvu.
V 70.-tych rokoch vysielali v televízii reklamnú kampaň pre Martini, v ktorej použili slogan: "kedykoľvek, kdekoľvek, hocikde".
Tento slogan naozaj predstavuje spôsob, ako on-line marketing dnes funguje - idete za svojou cieľovou skupinou, získate si ju ponukou, o ktorú má záujem, kedy a kde to vyhovuje jej.
Je to posun od tzv. megafónového marketingu, kde náhodne vykrikujete na heterogénnu masu ľudí, ktorí sa môžu ale nemusia zaujímaťo to, čo vravíte.
Využívaním sociálnych médií zviditeľňujete seba pre ľudí, ktorých zaujíma práve to, čo chcete povedať.
Viete sa k nim dostať, upútať ich zaujímavým obsahom a budovať s nimi vzťah.
Marketing, ktorý využíva sociálne médiá skutočne funguje najmä v malom podniku, pretože sa viac sústreďuje na budovanie vzťahu so zákazníkom, než len na nezáživnú marketingovú kampaň.
Odolajte túžbe použiť to zaručené, neosobné, spoločenské vyjadrovanie.
Vyjdite z davu a buďte sami sebou.
Za krátky čas sme prešli dlhú cestu v oblasti sociálnych médií.
Internetová sieť existuje len niečo vyše 20 rokov.
A sociálne média tak ako ich poznáme my, fungujú len od roku 2006. Je to rok, kedy časopis Time nominoval ako Osobnosť roka práve "vás".
V tejto oblasti je rok 2006 veľmi významný najmä preto, lebo Facebook sa rozšíril do celého sveta, a teda už to nebola len záležitosť americkej univerzity.
Vznikol Twitter a novú spoločnosť YouTube odkúpil Google.
Toto sú práve tie tri najmasívnejšie webové stránky na internete.
Predsa len niektoré z niekdajších mýtov týkajúcich sa sociálnych médií stále pretrvávajú.
Pokúsme sa ich hneď teraz vyvrátiť.
Mýtus č. 1: Je to pre deti V časoch tzv. MySpace generácie sa biznis veľmi tešil sociálnym médiám.
Využívali sa sociálne médiá, aby získali mladú generáciu detí, ktoré boli v kontakte a tvorili médiá priamo v ich detských izbách.
Realita roku 2006, kedy bol Facebook študentská sieť, však dnes už neplatí.
Dnes najrýchlejšie rastúcu generáciu vo všetkých sociálnych sieťach tvoria ľudia okolo 35 rokov.
Na Facebooku sa najviac rozširuje skupina ľudí medzi 35 - 54 rokov a skupina ľudí vo veku 25 - 34 sa každý polrok dvojnásobne zvyšuje.
Najväčšia skupina ľudí na Twitteri je vo veku 35 - 49 rokov.
Príslušníci virtuálneho sveta Second Life majú v priemere 33 rokov a členovia siete LinkedIn v priemere 41 (pokiaľ hovoríme o pracovnej sieti).
Samozrejme, že je na sociálnych sieťach stále veľa mladých ľudí.
Je to tzv. "digitálna generácia" ľudí, pretože sa narodili do sveta digitálnych technológií.
O pár rokov to budú vaši zákazníci, klienti alebo dokonca pracovníci.
Niektorí už dokonca sú.
Tí chytrejší vás už dobiehajú.
Mohli by to byť "digitálni imigranti", ktorí môžu mať rôzne silný vplyv na nový digitálny jazyk.
Mýtus č. 2: Je to len krátke pobláznenie.
Myslím si, že obdobie, kedy boli sociálne médiá odsudzované ako krátke pobláznenie.
sú už dávno za nami.
Môže za to spôsob. akým využívame internet a síce na socializáciu či interakciu.
To, čo niekedy označujeme ako medzinárodná sieť. je v skutočnosti len sieť.
Tak ako už nepoužívame termín automobil, ale hovoríme len auto.
Stále je to len vozidlo, ktoré je motorizované.
To isté platí pre Web čiže sieť – to znamená, že používame internet na to, aby sme sa dokázali spojiť s našimi kamarátmi, vyjadriť naše názory, publikovať fotografie či pozerať videá.
Existuje výskum, ktorý podporuje tento nový, sociálny spôsob, akým využívame internet.
Kanále sociálnych médií sa za posledný rok rapídne rozrástli.
Podľa Nielsenovej správy z roku 2009 v Spojenom Kráľovstve sociálne siete vykazujú, že priemerný internetový užívateľ strávi každú šiestu minútu on-line.
Facebook je celosvetovo najpopulárnejšia sociálna sieť, ktorá ma 500 miliónov aktívnych užívateľov a Twitter je najrýchlejšie sa rozvíjajúci prostriedok sociálnych médií s odhadom 75 miliónov používateľov.
