Kládla som sa jej otázky, na ktoré tu a tam prikývla.
Konečne som držala dve šálky horúcej čokolády, ktorú som prudko premiešala v snahe odstrániť odtiaľ hrudky.
Kiežby som mala zopár drobných penových cukríkov.
Sú skvelé, vyhlásila som s rozpačitým úsmevom, keď som jej podávala hrnček.
Pochádzal z nejakého odpočívadla v národnom parku Redwood s rozprávkovým obrázkom amerického ľudového hrdinu drevorubača Paula a jeho veľkého modrého vola.
Bodaj by som si ho všimla skôr a dala jej namiesto neho nejaký s dalmatíncom.
Nevyzeralo by to tak divne.
Poslala mi ho mama, pretože som ako malá milovala dalmatíncov.
Vysvetľovala som jej, že deti vďaka Disneymu rozprávky o dalmatíncoch milovali, no to obdobie je už za nami. Mama mi však stále posielala hrnčeky a narodeninové pohľadnice orámované čiernymi bodkami.
Pokojne si sadnite na moju posteľ ak vám to neprekáža.
Ospravedlňujem sa, ale ešte tu nemám žiadne stoličky.
Rozhliadla som sa po prázdnych stenách a plagátoch skrútených na zemi a povedala som si, že by som ich večer mala zavesiť, no vedela som, že ich nezavesím.
Podišla k mojej posteli a sadla si na jej kraj.
Ja som vytiahla škatuľu plnú kníh a sadla som si na ňu.
Usrkla som si horúcej čokolády a ústa som mala plné hrudiek z neroztopeného prášku.
Hádam som tú jej pomiešala o čosi lepšie.
Takže vy ste tu bývali predo mnou? spýtala som sa potichu s nádejou, že nedostane ďalší hysterický záchvat. Zdalo sa, že sa konečne upokojila.
Áno.
Bývali ste sama? zovrela som horúci hrnček s pocitom, akoby som už poznala odpoveď.
Musela byť jednou z dvojice, o ktorej sa so mnou majiteľ bytu pokúšal klebetiť.
Možno bol ich rozchod naozaj nepríjemný a možno ju stále hľadal a prenasledoval.
Pomyslela som si na muža, ktorý tuším sledoval aj mňa.
Nevyzeral, že by niekomu ublížil.
Bol príliš smutný, chladný a osamelý.
Nie, odvetila a fúkala si horúci nápoj. Čakala som a dúfala, že mi rozpovie svoj životný príbeh, preto som sa jej nepýtala nevhodné otázky, ktoré by ju rozplakali.
Žila som so svojím snúbencom Ericom.
Uteráky a koberčeky nám viseli všade po stenách, ukázala na dierky, ktoré som si nikdy nevšimla, a jeho kamaráti mohli prísť a skúšať.
Tu a skúšať s kapelou?
To muselo byť bláznivé.
Teraz sa usmiala ešte viac.
Nepochybovala som, že sa preniesla späť do starých čias a ja som si predstavila štyroch či piatich chlapcov s gitarami natlačených okolo postele, kde sedela a počúvala, možno bubeníka so stoličkou zaseknutou v kúpeľni.
Prestala hovoriť a zahľadela sa do svojho hrnčeka.
Sedeli sme mlčky a vtedy som mrkla k oknu.
Bol späť.
Amy si všimla, ako som sa na to okno zrazu pozrela. Pozrela sa tiež, ale nič sa nestalo.
Ona ho nevidela.
Podišiel bližšie a rukami si tienil tvár, aby mohol hľadieť dnu.
Vtedy vyzeral byť ešte smutnejší ako kedykoľvek predtým.
Líca sa mu zdvihli a čelo mu zvráskavelo ako starému mužovi.
Vyzeral, že sa trasie.
Vystreté dlane položil na okno a na miestach, kde sa končeky jeho prstov dotýkali skla, som videla tvoriacu sa srieň.
V tom momente som si uvedomila, že čo som videla, som nemohla vysloviť na hlas.
Buď som mala v mozgu rastúci nádor, ktorý spôsoboval, že ja som muža za oknom videla a ona nie, alebo to bol duch.
Čo sa mu stalo Amy? Čo sa stalo Ericovi?
Sčasti som dúfala, že povie: Ako to myslíte?
Nemala som totiž zdravotné poistenie.
Ona však neodpovedala.
Len sa na mňa pozerala, ako keby ju ani nezaujímalo, ako alebo čo som vedela.
Akoby som tam ani nebola.
Hľadela do prázdna a mysľou bola opäť niekde inde.
Tento raz však nie na radostnom mieste.
Zabil sa.
Predstavila som si muža v okne hľadiaceho ponad umývadlo do malého zrkadla so zbraňou v ústach.
Premýšľala som, ktoré otázky, ak vôbec nejaké, by boli vhodné.
A čo sa spýtate ako prvé?
´Prečo´, či skôr ako´?
Domnievam sa, že ako bola jednoduchšia otázka, tak som sa teda opýtala.
Tabletky.
Prehltol jedno celé balenie.
Myslím, že to znovu celé videla.
Videla jeho.
Pozrela som sa k oknu a zbadala ako aj on pevne stláčal zavreté oči.
Aký bol? trochu som sa snažila zmeniť tému.
Kým hovorila, hľadela som na neho cez okno.
Bol, zastavila sa, tichý.
Nikdy som nevedela, čo mu vírilo hlavou.
Len sotva by sa mi s niečím zveril.
Stratil prácu a dokonca ho vykopli z kapely.
Povedali, že nepotrebujú troch gitaristov, pretože s toľkými ľuďmi na pódiu vraj vyzerali hlúpo.
Moji rodičia ho nikdy nemali radi.
Nechceli, aby sme sa zosobášili.
Vraveli, že vyzeral ako z útulku pre bezdomovcov.
No on svoju bradu miloval.
Ja som ju milovala.
Odmlčala sa a pozrela na svoje topánky, ktoré na drevenej podlahe vytvorili mláčku.
Ospravedlňujem sa. Neviem, prečo sem stále chodím.
Asi preto, že tu sa cítim byť k nemu bližšie.
Teraz som si bola istá, že muž v mojom okne bol mŕtvy.
Nepripadalo mi to také bláznivé, ako by malo.
No nestalo sa tak.
Iba na mňa pozerala a prižmúrila oči, ako keby chcela prečítať drobné písmo cez moju tvár.
Niekto chodieva k môjmu oknu.
Rozmýšľala som, či nie je bezdomovec. Nie som si istá, čo som si myslela.
Ale možno je to on.
Vlastne je tam aj práve teraz.
Čakala som, že zmizne hneď ako sa otočila, aby sa pozrela von oknom, avšak nezmizol.
Hľadel jej do očí.
Ona sa otočila späť ku mne.
Tam? spýtala sa zmätene a ukazovala na zamrznuté sklo.
Hej.
Pozerá sa na vás.
Vyzerá naozaj smutne.
Možno to nechcel spraviť.
Nevedela som, čo sa so mnou deje.
Bola som médium?
Najprv sa na mňa pozrela, ako keby som bola blázon a ja som ju chápala.
Avšak nevstala, nevyprskla mi horúcu hnedú tekutinu do tváre, ani sa nerozbehla s krikom ku dverám, aj keď v hĺbke duše tak určite chcela urobiť.
Jazdila sem pravdepodobne preto, že potrebovala niečo nájsť.
Potrebovala, aby toto všetko bolo skutočné.
Výraz tváre mala jemnejší a pritom, ako rozprávala, sa obzrela k oknu.
Tiež som sa tam pozrela a, samozrejme, aby som vyzerala ešte bláznivejšie, bol preč.
On rozpráva? opýtala sa a ja som započula ako sa jej duševne zdravá časť snažila vyhrať nad niečím, čo v to všetko verilo.
No, teraz je preč.
Ale nie, nehovorí.
Nie so mnou.
Obrátila sa späť ku mne najrýchlejším pohybom, aký doposiaľ spravila.
Čo tým myslíte, že je preč?
Vstala a vybrala sa k oknu.
Pozrela sa cezeň trochu zúfalo, potom zavrela oči a zhlboka sa nadýchla.
So zavretými očami tam stála dosť dlhú dobu.
Iba dýchala.
Napokon sa otočila a ešte raz rozhliadla po byte, teraz s náznakom jemného úsmevu.
Pozrela sa na svoj hrnček a potom na mňa.
S radosťou.
Teraz vás nechám ísť.
Nechcem, aby ste meškali.
Odkráčala k drezu a hrnček položila vedľa špinavých tanierov a šálok.
Nasledovala som ju k dverám, akoby môj byt patril ešte stále jej.
Slnko bolo oproti snehu príliš žiarivé, takže oči som si musela cloniť poloprázdnym hrnčekom s dalmatíncami.
Iste.
Som rada, že som mohla pomôcť? skonštatovala som hľadajúc slová, aby som opísala, čo sa práve udialo.
Otočila sa a odkráčala k svojmu autu. Vyzerala byť v rozpakoch, že tam vôbec bola.
Potom sa z boku domu po mojej ľavici vynoril najskôr tieň a vzápätí muž.
Eric.
Teraz už mal meno.
Sledovala som, ako tentoraz kráčal s rukami zloženými z tváre a spustenými pozdĺž tela.
Zastal a pozrel sa mňa. Rovno do mojich očí, na niekoľko sekúnd, ktoré sa zdali byť najdlhšími v mojom živote.
Potom opäť kráčal vpred doháňajúc Amy.
Amy
Chcela som jej povedať, že bol priamo tam, hneď za ňou, ale zastavila som sa.
Otočila sa ku mne a naozaj mu stála tvárou v tvár.
Bol medzi nami a hľadel na ňu, dosť blízko na to, aby sa jej dotkol.
Nastúpila do auta a ja som si všimla, ako si Eric sadol na miesto spolujazdca.
Podľa jej pohľadu pri odchode som vedela, že ju už viac neuvidím. Ako keby sa konečne rozlúčila.
V jeseni roku 1989 prijala Princetonská univerzita do prvého ročníka mladého muža menom Alexi Santana, ktorého životný príbeh prijímaciu komisiu mimoriadne zaujal.
Nezískal takmer žiadne formálne vzdelanie.
Vyrastal takmer úplne sám v lone prírody štátu Utah, kde pásol dobytok, choval ovce a čítal filozofické knihy.
Behával v Mohavskej púšti, vďaka čomu sa z neho stal bežec na dlhé trate.
Santana sa rýchlo stal hviezdou univerzity.
Aj v štúdiu sa mu darilo, dostával Áčka takmer z každého predmetu.
Jeho zdržanlivé spôsoby a nezvyčajný životný príbeh mu dodávali záhadnú príťažlivosť.
Keď sa Santanu spolubývajúci opýtal, prečo má posteľ vždy takú dokonale ustlanú, odpovedal, že spáva na zemi.
Zdalo sa byť úplne logické, že niekto, kto spal väčšinu svojho života vonku, si nevie zvyknúť na posteľ.
Učiť sa klamať je prirodzené štádium vo vývoji dieťaťa.
Psychológ Torontskej univerzity Kang Lee skúmal, ako sa deti s pribúdajúcim vekom stávajú sofistikovanejšími klamármi.
Výskumný asistent Darshan Panesar a deväťročná Amelia Tongová demonštrujú funkčnú technológiu blízkej infračervenej spektroskopie, ktorú Lee používa pri výskume.
Až na to, že Santanov príbeh bol vymyslený.
Asi 18 mesiacov po zápise ho jedna žena identifikovala ako Jaya Huntsmana, ktorého poznala pred šiestimi rokmi na strednej škole v meste Palo Alto v štáte Kalifornia.
Ale ani to nebolo jeho skutočné meno.
Úradníci z Princetonu nakoniec zistili, že je to v skutočnosti James Hogue, 31-ročný muž, ktorý si odsedel trest odňatia slobody v štáte Utah za prechovávanie ukradnutého náradia a súčastí bicykla.
Z Princetonu ho odviedli v putách.
Počas nasledujúcich rokov bol Hogue niekoľkokrát zatknutý pre obvinenia z krádeže.
Keď ho v novembri zatkli za krádež v meste Aspen v štáte Colorado, znova sa pokúsil vydávať sa za niekoho iného.
História ľudstva je plná prefíkaných a skúsených klamárov ako Hogue.
Mnohí z nich sú kriminálnici, ktorí spriadajú klamstvá a podvody, aby získali nespravodlivé odmeny, ako to robil finančník Bernie Madoff celé roky, keď podvodom okrádal investorov o milióny dolárov, kým sa jeho pyramídový podvod nezrútil.
Iní sú politikmi, ktorí sa týmto spôsobom snažia získať moc alebo si ju udržať ako Richard Nixon, ktorý poprel akúkoľvek účasť v afére Watergate.
Niekedy ľudia klamú, aby zlepšili svoj imidž. To bola pravdepodobne motivácia tvrdenia prezidenta Donalda Trumpa, že jeho inauguračný dav bol väčší ako prvý dav prezidenta Baracka Obamu, čo bolo preukázateľne nepravdivé.
Ľudia klamú, aby zakryli zlé správanie, ako to urobil americký plavec Ryan Lochte počas letných olympijských hier v roku 2016, keď tvrdil, že bol obeťou ozbrojenej lúpeže na benzínovej pumpe. V skutočnosti sa s ďalšími členmi tímu opil a dostal sa do konfliktu s ozbrojenými ochrankármi pre poškodzovanie majetku.
Dokonca aj v oblasti akademickej vedy, čo je svet zaplnený prevažne ľuďmi oddanými hľadaniu pravdy, sa nájde galéria podvodníkov, ako napríklad fyzik Jan Hendrik Schön, ktorého údajné objavy vo výskume molekulárnych polovodičov sa ukázali byť sfalšované.
Títo klamári získali zlú povesť preto, že ich klamstvá boli také neslýchané, nehanebné alebo uškodili mnohým ľuďom.
Ich konanie však nie je až taká anomália, ako by sme si mohli myslieť.
Klamstvá podfukárov, podvodníkov a chvastajúcich sa politikov sú len špičkou ľadovca lží, ktoré charakterizujú ľudské správanie už celú večnosť.
Ukazuje sa, že väčšina z nás je v klamstve veľmi zbehlá.
S ľahkosťou hovoríme veľké i malé klamstvá cudzím ľuďom, kolegom, priateľom a blízkym.
Je ironické, že sme hrozní v rozpoznávaní lží, pretože naša neúprimnosť je pre nás rovnako zásadná ako naša potreba dôverovať iným.
Faloš je súčasťou našej samotnej podstaty do takej miery, že by bolo pravdivé tvrdiť, že klamať je ľudské.
Mark Landis, ktorý podľa vlastných slov zlyhal ako komerčný umelec, takmer tri roky klamal pre vlastné obohatenie. Napodobňoval diela slávnych maliarov, vrátane tohto diela v štýle ľudového umelca Williama Matthewa Priora.
Vydával sa za filantropa alebo jezuitského kňaza a daroval ich do múzeí umenia. Užíval si, keď mu za to prejavovali rešpekt.
Nikdy pred tým som to nezažil a chcel som, aby to pokračovalo, povedal.
Nemám z toho výčitky svedomia.
Keď ma odhalili musel som prestať, veľmi ma to mrzelo.
To, že klamstvo je všadeprítomné, prvýkrát systematicky zdokumentovala Bella DePaulová, sociálna psychologička na Kalifornskej univerzite v meste Santa Barbara.
Pred dvadsiatimi rokmi DePaulová a jej kolegovia požiadali 147 dospelých, aby si týždeň zapisovali každý svoj pokus niekoho oklamať.
Výskumníci zistili, že ich subjekty klamali v priemere jeden až dvakrát denne.
Väčšinou išlo o neškodné klamstvá s cieľom zakryť svoje nedostatky alebo ochrániť pocity iných.
Niektoré z nich boli výhovorky. Jeden subjekt sa vyhováral, že nevyniesol smeti, pretože nevedel, kam patria.
Iné však mali za cieľ vykresliť falošný dojem, ako napríklad vydávanie sa za syna diplomata.
Kým toto boli malé prehrešky, neskoršia štúdia DePaulovej a jej kolegov s podobnou vzorkou subjektov ukázala, že väčšina ľudí počas svojho života raz či viackrát klamala závažne. Skrývali napríklad neveru pred svojím partnerom alebo uviedli nepravdivé informácie v prihláške na vysokú školu.
Jacob Hall klamal pre zábavu. Jeho túžba stať sa superhrdinom inšpirovala vymyslený príbeh, vďaka ktorému vyhral cenu Najväčšieho klamára v Západnej Virgínii a Zlatú lopatu na minuloročnom ľudovom festivale v Charlestone, Vandalia Gathering.
Moje príbehy by bez klamstiev boli dosť nudné, povedal Hall, ktorý má v pláne spriadať klamstvá po zvyšok môjho života, ak tomu uveríte.
To, že každý z nás má talent podvádzať, by nás nemalo prekvapovať.
Vedci predpokladajú, že klamstvo sa v ľudskom správaní objavilo krátko po vzniku jazyka.
Schopnosť manipulovať iných bez použitia fyzickej sily bola pravdepodobne výhodou v súperení o zásoby a partnerov, podobne ako evolúcia maskovacích stratégií v ríši zvierat, ako napríklad kamufláž.
Získať moc klamstvom je v porovnaní s inými spôsobmi také jednoduché, poznamenala Sissela Boková, profesorka etiky na Harvardovej univerzite, ktorá je jednou z popredných odborníčok v tejto oblasti.
Je oveľa ľahšie získať od niekoho peniaze alebo bohatstvo klamstvom, ako použiť násilie alebo vykradnúť banku.
Odkedy sa klamstvo začalo považovať za hlboko zakorenenú ľudskú vlastnosť, výskumníci v oblasti spoločenských vied a neurovedci sa snažia objasniť povahu a príčinu tohto správania.
Ako a kedy sa učíme klamať?
Aká je psychická a neurobiologická podstata neúprimnosti?
Akú hranicu väčšina z nás nie je ochotná prekročiť?
Tieto poznatky svedčia o tom, že náš sklon podvádzať iných a naša naivita majú najmä v dobe sociálnych sietí veľký dopad.
Viac než kedykoľvek predtým nám hrozí, že naša spoločnosť stratí schopnosť oddeľovať pravdu od klamstiev.
Keď som bol v tretej triede, jeden z mojich spolužiakov priniesol do školy nálepky pretekárskych áut, aby sa nimi pochválil.
Nálepky boli očarujúce.