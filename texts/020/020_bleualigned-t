Môže chudobný roľník skutočne cítiť vášeň?
Je zaujímavé, ako sa to všetko vyvíja.
Súčasní vedci veria, že romantika je ľudská a je súčasťou nášho mozgu už z obdobia Pleistocénu.
V štúdii 166 kultúr, antropológovia Wiliam Jankowiak a Edward Fischer pozorovali dôkazy vášnivej lásky u 147 z nich.
V ďalšej štúdii požiadali mužov a ženy z Európy, Japonska a Filipín o vyplnenie prieskumu, v ktorom mali uviesť mieru skúseností s vášnivou láskou.
Všetky tri skupiny uviedli, že vášeň cítia rovnakou spaľujúcou intenzitou.
Hoci romantická láska môže byť všeobecná, jej kultúrna podoba nie je.
Kmeni Fulbov zo severného Kamerunu záleží viac na duševnej rovnováhe než na vášni.
Muži, ktorí trávia príliš veľa času so svojimi manželkami sú na smiech a u zbabelých je predpoklad na počarovanie.
Láska môže byť potrebná, ale v kmeni Fulbov sú prejavy lásky znakom nemravnosti, prirovnávané k chorobe a spoločenskému poníženiu.
V Indii je romantická láska tradične vnímaná ako nebezpečná hrozba pre dobre vytvorený kastový systém, v ktorom sú manželstvá prostriedkom k zachovaniu línie a pokrvnej príbuznosti.
V bájkach sú popísané hrozné príbehy a varovania o tom, čo sa stane, keď niekto nedokáže ovládnuť svoje city.
Zdá sa, že v súčasnosti je v Indii manželstvo z lásky na vzostupe, ale často proti želaniu rodičov.
Romantická láska je veľmi úspešná v bollywoodskych filmoch.
Napriek tomu, väčšina Indov stále verí, že dohodnuté sobáše majú väčšiu nádej na úspech, ako manželstvá z lásky.
V jednom prieskume u vysokoškolských študentov v Indii uviedlo 76 percent respondentov, že by si radšej vzali niekoho so všetkými správnymi vlastnosťami, aj keď by neboli do seba zaľúbení (na porovnanie s týmto súhlasí len 14 percent Američanov).
Manželstvo je považované za príliš významný krok, aby bolo ponechané náhode.
Renu Dinakaranová je nevšedná 45 ročná žena žijúca v Bangalore v Indii.
Keď som sa s ňou stretla, bola oblečená v západnom štýle. Mala čierne legínsy a tričko.
Renu žije v dobre vybavenom apartmáne v tomto preplnenom meste, kde kravy spia na diaľniciach, zatiaľ čo okolo nich prebiehajú malé autá a z výfukov im stúpajú oblaky čierneho dymu.
Renu sa narodila v tradičnej indickej rodine, kde sa očakával dohodnutý sobáš.
Nebola typ človeka na dohodnutý sobáš, pretože už od detstva z nej bola vášnivá tenistka, príliš spotená pre sárí a múdrejšia ako väčšina mužov okolo nej.
Avšak v 17 rokoch sa vydala za svojho prvého bratranca, muža ktorého sotva poznala. Chcela sa ho naučiť milovať, ale nemohla.
Renu považuje dohodnuté manželstvá za štátom schválené znásilňovanie.
Dúfala, že sa doňho zaľúbi, ale čím viac rokov prešlo, tým menej lásky cítila. Nakoniec zostala vychudnutá a zatrpknutá, schovávala sa za závesmi v dome manželových rodičov a s túžbou pozerala na dvojicu oproti na balkóne.
Bolo jasné, že ten pár sa zobral z lásky, závidela som im. Naozaj závidela.
Veľmi ma bolelo, keď som ich videla len tak spolu stáť, ísť na nákup chleba a vajec.!
Vyčerpaná z núteného väzenia, neustáleho nosenia sárí, v ktorom sa nedalo poriadne hýbať a z odolávania pokušeniu nejesť z manželovho taniera, urobila to, čo je v tradičnej indickej kultúre zakázané.
Odišla.
Vtedy mala dve deti.
Vzala ich so sebou.
V mysli jej prebiehal starý film, ktorý videla v televízii, film taký zvláštny a lákavý, mätúci a upokojujúci zároveň, že ho nemohla dostať z hlavy.
Bolo to v roku 1986.
Film sa volal Love Story.
Predtým, než som videla filmy podobné Love Story, som si neuvedomila, akú moc môže mať láska,  hovorí Renu.
Nakoniec mala šťastie.
V Mumbai stretla muža menom Anil a pri ňom prvýkrát pocítila vášeň.
Keď som ho prvýkrát stretla, bolo to odlišné od všetkého, čo som dovtedy zažila.
Bol prvým mužom, s ktorým som kedy mala orgazmus.
Vznášala som sa po celý čas.
Vedela som, že to nevydrží a tak sme ten okamih naplnili sladkým pocitom túžby. Skoro akoby sme videli blížiaci sa koniec a zároveň sme sa stále spoznávali.
Keď Renu hovorí o konci, určite nemyslí koniec vzťahu s Anilom, ale len koniec určitej fázy.
Obaja sú stále šťastne ženatí, spoločenskí, ľúbia sa a sú zamilovaní. Majú hravého čierneho jazvečíka, ktorého si kúpili spoločne.
Ich vzťah býval kedysi taký plný vášne, zdá sa však, že teraz je udržiavaný na stálej teplote dostatočnej na to, aby ich zahriala.
Za toto sú vďační.
Či by som chcela všetku tú vášeň späť? pýta sa Renu.
Niekedy áno.
Ale pravdu povediac, bolo to vyčerpávajúce.
Z fyziologického hľadiska táto dvojica prešla z dopamínového stavu romantickej lásky, do relatívne pokojného oxytocínového stavu náklonnosti.
Oxytocín je hormón, ktorý podporuje pocit spojenia a zbližovania.
Prérijné hraboše, zvieratá s vysokou hladinou oxytocínu sú si verné po celý život.
Keď vedci zablokujú receptory oxytocínu u týchto hlodavcov, prestanú sa správať monogamne a začnú sa túlať.
Niektorí vedci uvažujú, že autizmus, porucha poznamenaná neschopnosťou nastoliť a udržať vzťahy v spoločnosti, je spojený s nedostatkom oxytocínu.
Vedci experimentovali s liečením autistov pomocou oxytocínu, čo im v niektorých prípadoch pomohlo zmierniť príznaky.
V dlhodobých fungujúcich vzťahoch, ako u Renu s Anilom majú obaja z partnerov dostatok oxytocínu.
Pri dlhodobých vzťahoch, ktoré nefungujú, ako napríklad u Renu a jej prvého manžela alebo pri vzťahoch, ktoré sa rozpadnú akonáhle sa vytratí ich kúzlo, je pravdepodobné, že partneri nedokážu nájsť spôsob ako stimulovať alebo udržovať produkciu oxytocínu.
Existujú však veci, ktoré môžete robiť spoločne, aby ste tomu pomohli, hovorí Helen Fisherová.
Masírujte sa.
Tieto činnosti spúšťajú oxytocín, a preto sa budete cítiť k sebe oveľa bližšie.
Myslím si, že je to dobrá rada, ale je založená na predpoklade, že stále chcete mať sex s tým nudným utáraným manželom.
Mali by ste predstierať, že s ním chcete mať sex, aby sa produkoval oxytocín?
Áno, odpovedá Fisherová.
Za predpokladu, že máte pomerne zdravý vzťah a ak máte dostatok orgazmov so svojím partnerom, môže sa stať, že zostanete navzájom k sebe pripútaní.
Budete stimulovať oxytocín.
Je to presne to isté, čo vaša matka vždy hovorila o zelenine: Jedz hrášok.
Zvykneš si na jeho chuť.
Ale ja som nikdy nebola milovníčka hrachu.
Za dennej teploty 32°C sme spolu s manželom odišli z Bostonu do New York City, aby sme sa zúčastnili školy bozkávania.
Máme dve deti, dve mačky, dvoch psov, nesúmerný dom a problematický vzdelávací školský systém. Možno vieme, ako sa bozkávať, ale v našom neľahkom a uponáhľanom živote sme zabudli ako sa bozkávať.
Na nebi je veľa oblakov, na rukách a krku pociťujeme lepkavosť vzduchu.
Školu bozkávania vedie Cherie Byrdová, terapeutka zo Seattlu. Nachádza sa na 12. poschodí schátranej budovy na Manhattane.
Miestnosti sú obielené, na stole s kachličkami sú fľašky banánového a marhuľového nektáru, hrnček zeleného čaju, svieže cukríky a balzam na pery.
Ostatní študenti školy bozkávania niekedy pochádzajú zo vzdialených krajín ako Vietnam a Nigéria. Všetci sa šťastne rozvaľovali na podlahe na vankúšoch a prikrývkach.
Vyučovanie bude trvať 7 hodín.
Byrdová nám začala šúchať nohy.
Ak sa chcete dobre bozkávať, povedala musíte sa naučiť ako spraviť predohru pred bozkávaním.
Predohra zahŕňa masáž zaváňajúcich nôh môjho manžela, ale nie to až také zlé, ako keď on masíroval moje.
Tesne pred tým, ako sme vyšli z domu, som omylom stúpila do plienky, do ktorej sa vyšpinil náš pes. Síce som sa umyla, ale teraz by ma zaujímalo, či to stačilo.
Inhalujte, povedala Byrdová a ukázala nám ako nasať vzduch.
Vydýchnite, povedala a potom strčila do chrbta môjho manžela.
Nesústreďujte sa tak príliš na prsty povedala.
Prejdite na lýtka.
Byrdová nám povedala ďalšie veci o umení bozkávania.
Opisuje pohyb energie prostredníctvom rôznych čakier, prejav emócií na perách, opisuje akú dôležitú úlohu zohrávajú vaše zmysly, ako nadviazať očný kontakt ako súčasť predohry, ako zašepkať tú správnu vetu.
Ušlo veľa hodín.
Zazvonil mi mobil.
Bola to opatrovateľka.
Naše jednoročné dieťa má horúčku.
Musíme si skrátiť hodinu.
Ponáhľame sa.
Neskôr, už doma rozprávam priateľom, čo sme sa naučili v škole bozkávania.
Nemáme čas na bozk.
Úplne typické manželstvo.
Láska v západnom svete.
Našťastie som sa dozvedela o ďalších možnostiach, ako reštartovať lásku.
Arthur Aron, psychológ na Stony Brook University v New Yorku vykonal experiment, ktorý vysvetľuje niektoré z mechanizmov, vďaka ktorým sa ľudia stávajú a zostávajú atraktívnymi.
Zabezpečil si skupinu mužov a žien, ktorí sa priťahujú. Vytvoril páry v izbách a každú dvojicu poveril vykonávaním úloh, ako napríklad, aby každý z páru povedal tej druhej osobe nejaké osobné veci o sebe.
Potom ich požiadal, aby sa každý pár pozeral priamo do očí jeden druhému v dĺžke 2 minúty.
Po tomto stretnutí Aron zistil, že väčšina z párov sa vôbec nepoznala, ale začala cítiť príťažlivosť.
V skutočnosti sa jeden pár aj zobral.
Fisherová hovorí, že toto cvičenie robí divy pre niektoré páry.
Aron a Fisherová tiež naznačujú, že je treba robiť spolu nové veci, pretože tie spúšťajú v mozgu dopamín, ktorý môže stimulovať pocity príťažlivosti.
Inými slovami, ak vaše srdce búši v jeho prítomnosti, môžete sa rozhodnúť, že to nie je kvôli vašej nervozite, ale preto, že ho milujete.
Posuňme sa ďalej. Aron a iní zistili nasledovné, ak ste práve na nejakom mieste a máte sa s niekým stretnúť, je pravdepodobné, že si o ňom budete myslieť, že je atraktívny.
Takže prvé rande zahŕňajú nervy drásajúce aktivity, ako jazda na horskej dráhe, ale s najväčšou pravdepodobnosťou vedú k druhému a tretiemu rande.
Táto stratégia si zaslúži zverejnenie na Match.com.
Zahrajte si squash.
A v čase stresu, prírodných katastrof, výpadkov prúdu a lovu zvierat, pevne uchmatnite svojho partnera a držte sa ho.
V Somerville, Massachusetts, kde žijem so svojím manželom sú našimi dravcami komáre.
Toto nás však neodradí od toho aby sme spolu boli v dobrom aj zlom.
Keď som to navrhla Benjaminovi, len nadvihol obočie.
Prečo radšej nejdeme von na kambodžské jedlo? spýtal sa.
Pretože tak sa ten pokus nestal.
Ako vedec, je môj manžel vždy za experimenty.
Ale sme veľmi zaneprázdnení, takže si to musíme naplánovať.
Stretneme sa budúcu stredu na poludnie a v aute.
Vyskúšame tento experiment v utorok, noc pred našou schôdzkou som musela ísť na neplánovaný výlet do New Yorku.
Môj manžel je šťastný, že môţe zabudnúť na naše rande.
Ale ja som nezabudla.
V tú noc som mu zavolala z hotelovej izby.
Môžeme to urobiť cez telefón. povedala som.
A načo mám ako zízať? opýtal sa.
Na klávesnicu?
Na chodbe visí moja fotka.
Pozeraj sa na ňu dve minúty.
Ja sa budem pozerať na tvoju fotku, ktorú mám v peňaženke.
Tak poďme. povedal
Ber to športovo, povedala som  Je to lepšie ako nič.
A možno ani nie.
Dve minúty sa zdajú dlhá doba, keď sa máte pozerať na niečiu fotografiu so slúchadlom na uchu.
Môj manžel si kýchol a ja som sa snažila si predstaviť, ako pri tom vyzerá a to ma rozosmeje.
Ďalších 15 sekúnd ubehlo pomaly, každá sekunda sa vliekla ako nejaká karamelová hmota, ktorá sa naťahuje, a keď stuhne, tak puká, až som mohla počuť a cítiť čas.
Puk, puk, puk.
Naďalej zízam na manželovu fotku.
Neprodukuje to žiaden zmysel a mám pocit porážky.
Napriek tomu pokračujem.
Počujem ho dýchať na druhom konci linky.
Fotografia predo mnou bola odfotená asi pred rokom a odstrihnutá, aby sa mi zmestila do peňaženky, svetlo ryšavé vlasy mal stiahnuté do chvostu.
Nikdy som ho takto ešte nepozorovala. Uvedomila som si, že sa na fotke nepozerá priamo na mňa. Jeho svetlomodré oči sa pozerajú doľava, na niečo, čo som nevidela.
Dotkla som sa ich.
Pozrela som sa bližšie na jeho odvrátenú tvár.
Je tam niečo smutné, možno spôsob, akým hľadí preč.
Prizrela som sa bližšie tej fotke, aby som zistila, na čo sa pozerá. Zbadala som to.
Počas mnohých expedícií začiatkom 19. storočia bádatelia nasadzovali v boji proti arktickej zime a zdrvujúcemu ľadu vlastné životy.
Žiadna z nich síce neuspela, ale každá zachádzala ďalej a ďalej.
Loď Panter vedľa ľadovca počas expedície do Grónska v roku 1869. Viedol ju americký umelec a bádateľ William Bradford.
Fráza "na vrchole sveta" v sebe nesie nadšenie a entuziazmus, ako keby neexistovalo nič lepšie ako stáť na 90° severnej zemepisnej šírky.
V skutočnosti je však Severný pól odľahlým miestom Zeme. Je chladný a nehostinný, je to neobývateľná oblasť ľadu a snehu.
Objaviť toto "neobjavené" miesto vzbudilo v európskych a amerických bádateľoch 19. a 20. storočia veľký záujem.
V blízkosti Severného pólu žilo len málo ľudí.
Niekoľko Eskimákov sa k tomuto bodu usadilo najbližšie, ale väčšina oblasti ostala od zvyšku sveta izolovaná po celé stáročia.
Niekoľko nebojácnych bádateľov – John Cabot, Martin Frobisher, Henry Hudson a James Cook – sa pokúsilo prejsť touto oblasťou, aby našli Severozápadný priechod. Bola to morská trasa, ktorá údajne spájala Atlantický a Tichý oceán ponad Severnú Ameriku.
Títo raní bádatelia Severný pól nemali v hľadáčiku, ale ich úspechy položili základy nadchádzajúcej polárnej posadnutosti.
Veľká Británia, ktorá bola po skončení napoleonských vojen v roku 1815 najväčšou koloniálnou veľmocou, začala sériu arktických výprav. Ich cieľom bolo priplávať do Beringovho prielivu cez Arktídu, ktorú si predstavovali ako otvorené more obklopené ľadom.
John Ross a William Edward Parry v 20.-tych a 30.-tych rokoch 19. storočia viedli niekoľko expedícií, ale žiadna z nich prieliv neobjavila.
V roku 1831 James Clark Ross, Johnov synovec a v rokoch 1829 – 1832 aj dôstojník na jeho plavbe, dosiahol dôležitý vedecký míľnik.
Mladý Ross sa počas exkurzie na saniach stal prvým Európanom, ktorý zameral severné magnetické pole Zeme.
Táto nevýrazná značka označuje 90° severnej zemepisnej šírky.
Značka sa posúva spolu s ľadovými kryhami, ktoré unáša morský prúd.
A K G / A L B U M Tieto rané plavby odhalili nebezpečenstvo severských vôd, no zároveň lákali nových bádateľov.
Komplikácie často nastávali vtedy, keď studené vody uväznili lode v novovytvorenom ľade.
Ak posádka nedokázala oslobodiť plavidlo, musela čakať celé mesiace – či už na záchranu, alebo na roztopenie.
V máji 1845 začala ďalšia britská expedícia. Jej cieľom bolo nájsť Severozápadný priechod.
Expedíciu viedol známy britský bádateľ a námorný dôstojník John Franklin. Stotridsaťtričlenná posádka vyplávala do arktických vôd na dvoch lodiach Erebus a Terror a zmizla bez stopy.
V nasledujúcich desaťročiach sa viac ako stovka európskych lodí vydala hľadať Franklina a jeho mužov do labyrintov ostrovov a zátok, ktoré tvoria kanadskú Arktídu.
Záchranné misie Franklina nenašli (jeho dve lode našli až v rokoch 2014 a 2016), ale priniesli neočakávané výsledky.
Zatiaľ čo kapitán námornej lode je povinný dodržiavať trasu určenú majiteľom lode, pri pátraní po človeku je to inak.
Keďže cieľom bolo nájsť lode a kohokoľvek, kto prežil, kapitáni mali pri výbere smeru plavby voľnosť.
V roku 1852 velil jednej z lodí, ktoré pátrali po stratených bádateľoch, kapitán Edward Inglefield. "Vstupovali sme do Severného ľadového oceánu a bláznivé myšlienky ako dosiahnuť Severný pól mi opantali hlavu."
Hoci stratené lode nenašiel a k Severnému pólu neprišiel, lebo ľad v priechode Smith Sound mu zablokoval cestu, Inglefield tvrdil, že na severe videl priechodné vody.
V roku 1852 loď Isabel pod vedením kapitána Inglefielda vplávala do arktických vôd. Namaľoval George Chambers.
V roku 1852 britský bádateľ Edward Inglefield doviedol loď Isabel do prielivu Smith Sound, ktorý sa v tom čase považoval za nepriechodný. Prieliv svojou polohou oddeľoval Grónsko od Ellesmerovho ostrovu.
Kapitán sa pre hustý ľad musel otočiť okolo 78° severnej šírky, ale dostal sa hlbšie než ktokoľvek pred ním.
Pátranie po Franklinových lodiach a Severnom póle zaujalo aj ďalších amerických bádateľov.
V 50.-tych rokoch 19. storočia sponzoroval americký finančník Henry Grinnell dve expedície, ktorých úlohou bolo nájsť Franklinove lode a potenciálnych preživších.
Každá výprava bojovala s chladom, únavou a predovšetkým s ľadom.
Jedna z lodí dokázala prejsť vyše 2 000 kilometrov, ale posádka sa musela vzdať cieľa. Zachránila ju veľrybárska loď.
Grinnelove expedície však zaznamenali aj drobný úspech: na ostrove Beechey našli jeden z Franklinových táborov na prezimovanie. Nenašlo sa však nič, čo by odhalilo Franklinov osud.
Zmapovali takmer 1 600 kilometrov nepreskúmaného pobrežia.
Lekár a bádateľ Isaac Israel Hayes, ktorý slúžil v Grinnellovej druhej misii, sa v roku 1860 na palube lode United States vybral smerom k Severnému pólu cez Baffinov záliv a priechod Smith Sound.
Hayes tvrdil, že došiel tak ďaleko, až videl otvorené polárne more. Neskoršie analýzy však odhalili, že jeho výpočty boli nesprávne.
V roku 1867 vydal knihu Otvorené polárne more (z angl. The Open Polar Sea, preložil A. B.), ktorá zaujala Američanov. Opísal v nej kruté podmienky počas plavby cez Arktídu a tiež vynaliezavosť Eskimákov, ktorých tam stretol.
V tom čase začali hľadať Severný pól aj nemeckí bádatelia. Urobili tak na žiadosť prominentného geografa Augusta Petermanna, ktorý ich k tomu vyzval.
V rokoch 1868 – 1870 vyplávali dve nemecké výpravy, ktorých cesty naplánovali podľa Petermannových teórií.
Ten tvrdil, že Golfský prúd (tok oceánu, ktorý prenáša teplú vodu z Mexického zálivu do severného Atlantiku) sa tiahne až do srdca Arktídy.
Veril, že prítomnosť teplejšej vody v severských oblastiach by mohla v ľade vytvoriť priechodnú cestu.
Posádka čoskoro zistila, že tok nebol dostatočne teplý na to, aby danú cestu vytvoril.
Ich misia bola neúspešná.
Obraz z roku 1892 zachytáva rakúsko-uhorskú posádku lode Tegetthoff, ktorá bola rok uväznená v ľade. Vydržala 109 dní bez slnka a potom sa vylodila na súostroví, ktoré pomenovala Zem Františka Jozefa.
V roku 1872 odštartovala rakúsko-uhorská výprava, ktorá sa tiež riadila Petermannovou teóriou.
Ich loď Tegetthoff uviazla na 27 mesiacov v ľade.
Keďže nebola schopná plavby, prúd vody ju posúval cez zamrznuté moria.
Bádatelia objavili súostrovie, ktoré pomenovali podľa svojho cisára – Zem Františka Jozefa.
Posádka musela opustiť loď a pokračovať pešo. Sane a záchranný čln ťahali po snehu a ľade.
Pole ľadových krýh bolo však odlišné od pevniny.
Smerovali na juh a morský tok posúval zamrznutú masu krýh, po ktorej kráčali, na sever.
Za dva mesiace predierania sa ľadom pokročili iba o 15 kilometrov.
Posádka sa našťastie napokon dostala na otvorené more a pri ruskom pobreží ich zachránili rybári.
V Anglicku sa pravdu o Franklinovej tragickej expedícii dozvedeli v roku 1859 a spôsobila názorovú rozpoltenosť o výpravách na Severný pól. Britské námorníctvo sa aj napriek tomu nevzdalo.
V roku 1875 odštartovali expedíciu, ktorú viedol George Nares.
Dve lode, Alert a Discovery, sa mali plaviť po západnom pobreží Grónska cez priechod Smith Sound.
Bádatelia verili, že sa touto cestou dostanú na otvorené more a napokon aj na Severný pól.
Loď Discovery zastavila a jej posádka založila tábor v zálive Lady Franklin. Loď Alert pokračovala v plavbe na sever a zakotvila v zálive pri Ellesmerovom ostrove.
Bol to dovtedy najsevernejší bod, ktorý dosiahla európska loď.
Veliteľ Nares začal o expedícii pochybovať.
Získané poznatky ho viedli k myšlienke, že otvorené polárne more neexistuje.
Výprava však pokračovala napriek jeho obavám.
Po prezimovaní v jednotlivých táboroch obe posádky na jar vyslali na saniach niekoľko skupín, aby preskúmali terén.
Ukázalo sa, že ich vybavenie bolo pre kruté arktické podmienky príliš chabé.
Podarilo sa im dostať až na 83° 20' zemepisnej šírky a dĺžky – bolo to najďalej, kam sa dovtedy prieskumníci zo západu dostali.
Do cieľa im však chýbalo 725 kilometrov.
Posádka sa pre choroby a kruté podmienky musela vrátiť domov.
Mnoho mužov trpelo skorbutom a veľa z nich umrelo.
Expedícii sa nepodarilo dosiahnuť cieľ a dvojica lodí sa napokon v novembri 1876 vrátila do Británie.
Britská verejnosť považovala výpravu za zlyhanie, pretože sa jej nepodarilo dosiahnuť Severný pól a mala za následok smrť mnohých mužov.
