Napriek všetkým presvedčivým argumentom aj tí najzanietenejší oxfordiáni musia uznať, že neexistuje ani ten najmenší skutočný dôkaz o priamej spojitosti medzi ich obľúbencom a Shakespearovou tvorbou.
Veď ako by sme potom vysvetlili slová chvály Ó žiť, tvoje srdce bude biť, / A môžeme tvoje umenie zažiť, a preň ťa velebiť.
Skupina ortodoxných stratfordiánov, kam patrí aj veľká väčšina historikov a profesorov angličtiny, ktorí sa zaujímajú o Shakespeara, pokladá zástancov grófa z Oxfordu len za rojkov, ktorí vôbec neberú do úvahy historické skutočnosti, alebo si ich nesprávne vysvetľujú.
Podľa odborníkov je prirodzené, že túžime objaviť stopy, ktoré zanechal náš najuctievanejší spisovateľ.
Nech je to len sonet o láske na pergamene s vlastnoručným podpisom alebo prvá verzia Macbetha.
Ak majú podozrenia ohľadom ich neprítomnosti, v skutočnosti to odhaľuje len ich mylné chápanie spôsobu života v období anglickej renesancie.
V Shakespearovej dobe ho ľudia nevnímali ako žánrovo všestranného velikána, vysvetľuje Marjorie Garberová, profesorka angličtiny a vizuálnych štúdií na Harvardovej univerzite a autorka niekoľkých kníh o Shakespearovi vrátane publikácie A predsa Shakespeare (2004).
Vtedy nikomu nenapadlo odložiť si jeho siahodlhý zoznam a potom predať cez eBay.
Pre tú kultúru to nebolo príznačné.
Papier sa typicky ručne vyrábal vo Francúzsku, bol vzácny a drahý.
Keď už viac nebol potrebný, znovu ho použili na niečo iné, možno na vystlanie misky na pečenie alebo na spevnenie obalu knihy.
Písanie listov a denníkov bolo dosť neobvyklé, hlavne v prípade prostých ľudí.
Pokiaľ ide o autorské rukopisy Garberová tvrdí, že po ich vytlačení už nikto nemal dôvod si ich uschovať.
Dokonca ani verejnosť ich nepovažovala za literárne diela.
Taktiež zdôrazňuje, že keď Thomas Bodley v čase Shakespeara založil na Oxfordskej univerzite knižnicu Bodleian, odmietol zaradiť pôvodné hry do katalógu.
Vnímali ich ako odpad, ako brakovú literatúru.
Bežní odborníci postupne zavrhujú jednotlivé predmety diskusií oxfordiánov.
Nie, Stratford nepatril medzi nekultivované zastrčené miesta.
Pochádzal odtiaľ aj londýnsky starosta a arcibiskup z Canterbury.
Nie, absolvent stratfordského gymnázia nenadobudol vzdelanie ako žiak, ktorý by školu nechal po siedmom ročníku.
Antická literatúra bola v školách bežným predmetom, a tak sa jej prvky odrážajú v hrách.
Shakespeare možno nikdy nenavštívil Taliansko, ale ani nikto z obdobia renesancie nezažil staroveké Grécko či Rím na vlastnej koži.
A predsa táto skutočnosť nezabránila tomu, aby sa antický svet stal obľúbeným prostredím pre realizáciu deja básnickej tvorby a divadelných hier.
A nemuseli ste byť šľachticom, aby ste písali o kráľoch a kráľovnách.
Všetci spisovatelia o nich písali, lebo presne to alžbetínska verejnosť od nich vyžadovala.
To, čo nakoniec odlišuje Shakespeara od jeho súčasníkov, je rôznorodosť jeho literárnych štýlov a tematiky, vysvetľuje Jonathan Bate z Warwickskej univerzity.
Písal vynikajúce komédie, tragédie aj historické hry.
Vedel písať o kráľovskom dvore a tiež o prostých ľuďoch.
Bate tvrdí, že hra nemusí byť autobiografická, tak ako ani sonet nemusí byť výlučne o vyznaní lásky.
Shakespeare si vždy nechal na tvári masku.
Nesnažil sa do diel vniesť vlastné názory a odkláňal sa od tematických rozporov danej doby.
Práve toto uľahčilo súčasným režisérom a filmárom prácu pri spracovaní jeho hier.
V tom tkvie aj jeho nadčasovosť.
Bate tiež poznamenal, že Shakespeare samozrejme nezačal písať veľdiela hneď ako siahol po brku.
Existuje vierohodný dôkaz, že spočiatku prepisoval práce iných dramatikov.
Mnohé z jeho prvých hier vznikli buď v spolupráci s uznávanejšími autormi, s ktorými spolupracoval, alebo prepracovaním starších hier.
Dokonca aj dejové línie hĺbavejších a uváženejších diel, akými sú Hamlet či Kráľ Lear, čerpal z už existujúcich prác.
Bate vysvetľuje: V tých dňoch sa originálnosť nijako výnimočne necenila.
Ako sa dalo predpokladať, Anglicko jeho smrť neoplakávalo.
Do roku 1616 bol Shakespeare predsa len dôchodca pochádzajúci zo strednej triedy, ktorý žil ďaleko od Londýna a jeho hry už nepredstavovali najvyhľadávanejšie umelecké diela.
Počas celého života a ešte nejaký čas potom ľudia nepochybne Shakespeara uznávali a vážili si ho, ale nepovažovali ho za stelesnenie jedinečnosti, hovorí Bate.
Preto sa mnohí spisovatelia domnievali, že majú právo skvalitniť jeho tvorbu.
Britský dvorný básnik John Dryden koncom 17. storočia skrátil Troila a Kressidu, ako sám povedal, odstránením tej hromady táranín, ktoré úplne zasypali toľko vznešených myšlienok.
Nemenovaný kritik v nasledujúcom storočí Shakespearovi vyčítal, že odignoroval staroveké národy, nedodržiaval spoločenské konvencie, lebo sa uchýlil k tragikomédii a písaniu o nadprirodzených bytostiach, používal slovné hračky a blankvers.
V porovnaní so Shakespearovými súčasníkmi dosahovala jeho genialita oveľa vyššiu úroveň.
Táto predstava sa však začína šíriť až v polovici 18. storočia vďaka rozkvetu Britského impéria a zvýšeniu gramotnosti, vraví Bate.
K zidealizovaniu Shakespeara oficiálne prišlo v roku 1769, keď herec David Garrick usporiadal v Stratforde honosnú oslavu výročia bardovho narodenia.
V očiach súčasnej verejnosti je Shakespeare takým literárnym géniom, akým je Mozart v oblasti hudby či da Vinci v maliarstve.
Bate preto vysvetľuje, že diskusie o autorstve sú prirodzeným výsledkom uctievania Shakespeara, ktoré je už hlboko zakorenené v našej kultúre.
Marjorie Garberová z Harvardovej univerzity zaujala k tomuto dlhotrvajúcemu sporu mimoriadne zhovievavé stanovisko.
Tvrdí, že mnohí ľudia, ale predovšetkým spisovatelia, majú radšej záhadu ako jej vyriešenie.
Nech už je odpoveď na hádanku akákoľvek, aj tak to bola jednoducho osoba z konkrétneho obdobia a miesta.
Domnieva sa, že v súčasnosti hľadíme na Shakespeara očami jeho priateľa Bena Jonsona, keď mu vzdával hold v Prvom fóliu: Nepatril len do jednej éry, je večný!
Tiež sa pýta, či ho naozaj chceme vidieť iba ako obyčajného smrteľníka a podotýka, že mnohí sa radšej držia predstavy transcendentálneho, univerzálneho Shakespeara.
Garberová sa rada odvoláva na poznámku, ktorú v roku 1847 Charles Dickens napísal svojmu priateľovi: Shakespearov život je jedna veľká záhada a ja sa každý deň trasiem, aby niečo nevyšlo na povrch.
Vždy, keď chcem obviňovať Boha, spomeniem si na obdobie obrovskej frustrácie, ktorým som si prešiel pred niekoľkými rokmi, a na to, čo ma toto obdobie naučilo.
Všetko sa začalo na ceste domov z rybárskej výpravy na severe New Yorku - skvelou príležitosťou na pár dní uniknúť pred tlakom mojej práce - keď som si všimol, že začínam strácať hlas.
Spočiatku som to ignoroval. Očakával som, že sa môj stav zlepší v priebehu niekoľkých dní.
Stal sa však presný opak.
Nakoniec ma lekár poslal k špecialistovi.
Diagnóza: paralyzované hlasivky.
Hoci ma špecialista ubezpečil, že sa mi môj hlas nakoniec vráti, prešli týždne a mesiace, a nič sa nemenilo.
Predpísal mi úplný hlasový odpočinok (nemohol som dokonca ani šepkať), a aj napriek tejto frustrácii som to dodržiaval na sto percent.
K žiadnemu zlepšeniu však nedošlo.
Premýšľal som, či vôbec ešte niekedy prehovorím.
Aby toho nebolo málo, práve počas tohto obdobia prežívala moja kongregácia krízu, ktorá spôsobila odchod viacerých jej členov.
Na každom stretnutí som bol ako pastor požiadaný o vstup.
Nemohol som však reagovať, preto som iba mlčal alebo písal, čo som chcel povedať.
Ak je nám schopnosť hovoriť, alebo jej podobná, považovaná za samozrejmosť odobraná, môžeme ju chápať ako dar.
Ale ja som bol príliš znepokojený a rozrušený.
Úprimne povedané, bol som naštvaný.
Aj keby ma Boh skúšal, povedal som si, že horšiu chvíľu si vybrať nemohol.
S odstupom času som dokázal vidieť celú tú nepríjemnú situáciu z iného uhla pohľadu: začal som si uvedomovať, že mi poskytla šancu vytvoriť si flexibilnejší pohľad na život.
Odvtedy som sa bral menej vážne a vyťažil z každej situácie čo najviac.
O tri mesiace neskôr sa mi môj hlas začal vracať.
Teraz, po ďalších siedmich rokoch, sa vrátil úplne do normálu.
Ale nikdy nezabudnem na tých dvanásť týždňov.
Andrea, žena z nášho kostola, sa snažila prijať oveľa ťažšie bremeno: trikrát potratila zdravé dieťa.
Na rozdiel od môjho, nie je to Andreino o obviňovaní alebo odpúšťaní Bohu.
Snažila sa skôr prijať stratu svojich detí bez toho, aby podľahla myšlienke, že sa ju Boh pokúsil potrestať.
Ale zápas s emóciami a nájdenie pokoja sú si podobné.
Neil a ja sme sa potešili, keď sme zistili, že som otehotnela len po šiestich mesiacoch manželstva.
Ale v jednu noc, tesne pred Vianocami, som pocítila intenzívnu bolesť, ktorá narastala.
Lekár nás chcel poslať do nemocnice a naša suseda, ktorá bola zdravotnou sestrou, zostala so mnou až do nášho odchodu do mesta.
Potvrdila moje najhoršie obavy - pravdepodobne som stratila svoje dieťa.
Emocionálna bolesť bola minimálne taká silná ako fyzická.
Prečo, Bože?
Prečo ja?
Prečo musíš tú malú dušu odviesť tak skoro?
Čo som spravila zle?
Pre záchranu môjho života bola potrebná operácia.
Prišla som o dieťa a sama som sa zotavovala niekoľko týždňov.
Trápili sme nad stratou nášho dieťatka a na tú bolesť sme boli sami.
Keď nám jeden z našich príbuzných povedal: "Hlavu hore!
Možno budete mať nabudúce šťastie," cítila som sa akoby mi dal niekto facku.
Šťastie?
Práve sme prišli o dieťa, skutočnú osobu, dieťa!
Od niekoho som dostala pohľadnicu s výrokom: "Pán Boh dal, Pán Boh vzal, nech je zvelebené meno Pánovo."
To ma naozaj naštvalo.
Ako môžem poďakovať Bohu za tento strašný a bolestivý zážitok?
Nemohla som.
A nemohla som prestať myslieť ani na to, že ma Boh potrestal, hoci som nechápala prečo.
Náš pastor ma utešil: Boh je Bohom lásky, nie trestu, a je tu, aby zmiernil našu bolesť.
Chopila som sa jeho slov ako topiaci slamky.
Neilova podpora bola pravdepodobne viditeľným prejavom tejto lásky a zistili sme, že naša bolesť nás nanovo spojila.
Slová "po každej búrke vyjde slnko" ma obzvlášť potešili, dokonca aj keď slnko nevychádzalo a zdalo sa, že búrka nikdy neprestane.
Pomaly, postupom času a s láskavou pomocou ľudí okolo mňa som bola schopná cítiť, že tento hlboko bolestivý zážitok mi ukázal zmysel lásky k Bohu, ktorý sa stará o utrpenie ľudí a ktorý bol so mnou počas ťažkého obdobia.
Boh sa pre mňa stal skutočnejším a začala som veriť jeho láske.
Ale o niekoľko mesiacov neskôr, v nádeji v šťastný koniec, keď som čakala ďalšie dieťa, stalo sa to isté.
Ukrutné bolesti, urgentný prevoz do nemocnice a operácia na záchranu môjho života.
Znovu som stratila ďalšiu vzácnu osôbku krátko po tom, čo sa ňou vôbec stala.
Hlboká bolesť mi doslova roztrhala srdce.
Do môjho denníka som napísala: "Nerozumiem tomu a možno ani nikdy nebudem.
Potrebujem istotu vo viere - pomôž mi!"
Neil stál verne pri mne.
Pred niekoľkými rokmi zomrela jeho sestra na rakovinu a jeho slová boli skvelým zdrojom inšpirácie: "Medzi nami a Bohom je len fyzická vzdialenosť, ktorá však vôbec nemusí byť veľká."
Tieto slová sa mi vryli do srdca.
V priebehu nasledujúcich týždňov a mesiacov sa bolesť zo straty pomaly strácala, aj keď nikdy nezmizla.
O rok neskôr som znova stratila nenarodené dieťa.
Opäť ma v srdci zasiahla obrovská bolesť, ale tentokrát bez hľadania odpovede na otázku "prečo?".
Dnes je Andrea matkou krásnej šesťročnej dcéry.
Aj napriek negatívnym emóciám, ktoré ju zaplavia pri premýšľaní nad predošlými troma tehotenstvami, neostala zatrpknutá.
Práve naopak, vďaka týmto skúsenostiam si uvedomila, že svojho manžela, ktorý by s ňou išiel aj na kraj sveta, miluje oveľa viac a cíti nekonečnú vďaku za svoje jediné dieťa.
Podobne ako Andrea, Jon a Gretchen Rhoadsoví, mladý pár z neďalekej štvrte, netrpezlivo očakávali narodenie svojho prvého dieťaťa.
Alan sa narodil po zdanlivo bezproblémovom tehotenstve a na začiatku sa zdalo, že je všetko v poriadku.
Po prepustení z nemocnice si jeho rodičia všimli, že sa niečo deje.
Niečo veľmi zlé.
Alan nejedol tak, ako mal.
Bol čoraz slabší a slabší.
Ležal veľmi pokojne, takmer bez pohybu a keď dýchal, vydával zvláštne zvuky.
Alan bol urgentne prijatý do neďalekej univerzitnej nemocnice.
Mal len tri mesiace, keď sa zistilo, že nebude pravdepodobne nikdy chodiť ani hovoriť; bol slepý a mal výrazné abnormality bokov, mozgu, uší a žalúdka.
Jon a Gretchen boli zničení.
Síce už dlhšie tušili, že niečo nie je v poriadku, no nečakali, že to bude až také zlé.
Začali sa hneď obviňovať a krátko na to začali obviňovať aj Boha: "Prečo my?"
Jon hovorí, že hoci bol nahnevaný, nikdy v skutočnosti nevedel povedať na koho.
Na seba?
Na Gretchen?
Na Alanových lekárov?
Na Boha?
Áno, možno na Boha, ale nevedel vysvetliť prečo.
Napriek tomu naňho nezanevrel a namiesto toho dospel k záveru, že "buď nás Boh nemá rád, alebo takto to má jednoducho byť.
Možno nikdy nezistíme dôvod, no ak sa budeme stále rozrušovať nad Alanovým stavom, zabijeme všetku radosť, ktorú v ňom máme".
Jon aj Gretchen priznávajú, že o prijatí sa veľmi ľahko hovorí.
Už dlho chceli pred všetkým utiecť, najmä keď už nedokázali počúvať súcitné slová náhodných ľudí.
Zatiaľ čo niektoré dni prinášajú novú nádej, iné prinášajú neúspech alebo ďalšiu skúšku.
Vo svojom prvom roku sa Alan podrobil tracheostómii a mnohým ďalším operáciám vrátane apendektómie.
Aké ďalšie utrpenie ho ešte postihne?
Vo svete, kde amniocentéza a interrupcia slúžia ako "riešenie" pri nedokonalých deťoch, Alanovi rodičia odmietajú vidieť svoje dieťa ako záťaž.
"Je tu, aby nám toho ešte veľa povedal," napísal Gretchen, keď mal Alan takmer jeden rok," a rozhodne sa ho nevzdáme.
Jeho malá ručička sa natiahla, prešla spleťou hadičiek, aby sa dotkla môjho líca.
Ako som sa sklonila, aby som ho zdvihla z postele, jeho viečka sa mierne zdvihli a on sa na mňa s ospalým pohľadom pousmial.
Mal ešte len jedenásť mesiacov, keď bol už päťkrát hospitalizovaný a to nerátam bežné návštevy ambulantných lekárov.
Zakaždým, keď sa vrátime domov, máme viac otázok a menej odpovedí; viac sĺz a menej istoty.
Ale Alan sa vždy usmieva, keď sa za mnou načahuje, alebo zvedavo obzerá.
Jeho úsmev je balzamom na dušu.
Koľko bolesti ešte dokáže Alan zniesť?
Aké ďalšie prekážky nás ešte čakajú?
Jeho tracheostómia nás obrala o zopár dobrodružstiev, na ktoré sme sa tešili: fľaštičky a spoznávanie pevnej stravy.
Už žiadne ďalšie radostné úsmevy a žiadne ďalšie slzy smútku a frustrácie.
"Ak prežije," povedal doktor, "možno už nebude potrebovať tieto hadičky."
Učí ma každý deň k tolerancii.
Napokon to je prijatie, ktoré Gretchen opisuje ako cestu k "odpusteniu" Bohu.
Bez neho sa len bezducho búrime voči všetkému v našom živote a bojujeme s každým krížom, ktorý sme nútení znášať.
Naopak, s ním získavame schopnosť vidieť naše ťažkosti spojené s ťažkosťami iných a silu ich niesť.
Sebaodpustenie
Bez odpustenia, odhliadnuc od dôsledkov, ktoré sme napáchali, naša schopnosť konať bude obmedzená a my tak navždy zostaneme obeťami týchto dôsledkov ako to je v prípade kúzelníka, ktorému chýba zázračná prísada na zrušenie kliatby.
Ak ubezpečujeme osobu, ktorá nám ublížila, že už proti nej nič nemáme, tak všetko, čo musí táto osoba urobiť, je prijať našu láskavosť. Aspoň v to dúfame.
Avšak jednoduchšie je o tom hovoriť ako tak učiniť.
Pocit viny sa podľa niektorých ľudí nedá odstrániť odpustením ani akýmikoľvek inými prostriedkami.
Pre takýchto ľudí pokoj mysle nastane vtedy, keď odpustia sami sebe.
S Delfom Franshamom som sa prvýkrát stretol v roku 1953.
Bol to rok, kedy sa presťahoval zo Spojených štátov do vzdialenej juhoamerickej dediny, kde som vyrastal a začal učiť v miestnej škole.
V triede nás bolo jedenásť.
Samí chlapci, trpaslíci.
Niekoľko dní pred prvým semestrom sme sa rozhodli podrobiť ho skúške.
V jedno bežné paraguajské (vlhké a 40-stupňové) ráno sme sa ponúkli, že ho zoberieme na výlet.
Oficiálnou verziou bolo ukázať mu pamiatky.
V skutočnosti sme však chceli vidieť, koľko toho dokáže zniesť.
Po najmenej desaťkilometrovej prechádzke cez džungľu, prérie a močiare sme sa nakoniec otočili.
Krátko po návrate domov skolaboval na úpal.
Delf bol niekoľko dní v posteli, no my sme sa nad tým akosi nezamýšľali.
Dosiahli sme presne to, čo sme chceli – spraviť z neho padavku.
Boli sme však celkom prekvapení.
V deň, keď sa vrátil do školy, povedal: "Chlapci, skúsime to znova."
Nemohli sme tomu uveriť!
Absolvovali sme presne tú istú trasu s tým rozdielom, že tentokrát Delf nepodľahol teplu.
V ten deň si získal náš rešpekt a odvtedy sme mu plne dôverovali.
K tomu všetkému bol talentovaný športovec, ktorý nás priviedol k futbalu, a miloval ho s nami hrať.
O niekoľko rokov neskôr som úplnou náhodou zistil dôvod, prečo Delf vložil toľko lásky a energie do toho, aby si získal študentov.
Stratil totiž vlastné dieťa.
Nicholas sa narodil, keď Franshamovci ešte žili v Spojených štátoch.
Jedného dňa, keď Delf cúval s nákladným autom na príjazdovú cestu, dvojročný Nicholas, ktorý sa hral vonku, bežal privítať otca.
Delf ho nezaregistroval až do momentu, keď už bolo neskoro a malého Nicholasa prešiel.
Delfova manželka Katie pracovala v dome, keď Delf priniesol v náruči bezvládne telo ich malého synčeka.
Pamätá si: Bola som v koncoch - úplne zúfalá, ale Delf ma podržal.
Vzali sme Nicholala k nášmu lekárovi, ktorý bol zároveň aj súdnym lekárom.
Ten nám vysvetlil, čo sa stalo.
Nikdy som sa nezamýšľala nad otázkou odpustenia môjmu manželovi, pretože som bola rovnako vinná.
Podobne nevinil ani on mňa, len samého seba.
V bolestiach sme stáli spolu jeden pri druhom.
Aj napriek tomu si Delf nevedel odpustiť a sužovalo ho to po celý život.
Odvtedy robil čo mohol, robil si čas pre deti – čas, ktorý nemohol tráviť viac so svojím synom, ktorého zabil.
Pri pohľade späť si pamätám, ako sa mu vždy vtisli slzy do očí a rozmýšľam, čo bolo dôvodom.
Videl v nás nášho syna?
Predstavoval si chlapčeka, ktorým sa naše batoľa nikdy nestalo?
Nech bol dôvod akýkoľvek, Delf bol odhodlaný ukázať svoju lásku k ostatným, čím sa vo svojom vnútri postavil proti utrpeniu, ktoré spôsobil sebe a svojej rodine, keď neúmyselne vzal život svojmu synovi.
John Plummer žije dnes už pokojný život metodistického pastora v spokojnom meste Virginia, ale veci sa nemali vždy tak.
Ako pilot vrtuľníka počas Vietnamskej vojny pomohol v roku 1972 zorganizovať napalmový útok na dedinu Trang Bang – bombardovanie zvečnené ocenenou fotografiou, na ktorej je jedna z obetí Phan Thi Kim Phúc.
Počas ďalších dvadsiatich štyroch rokov Johna prenasledovala táto fotografia - obraz, na ktorom bola zachytená podstata vojny: nahé a spálené deväťročné dievča bežiace oproti kamere s oblakmi čierneho dymu tiahnucimi sa za ňou.
Po celý ten čas Johna hrýzlo svedomie.
Veľmi chcel nájsť to dievča, aby jej povedal, že mu to je ľúto, ale nemohol.
V hĺbke upadal do stále väčších depresií (rozpad dvoch manželstiev jeho stavu nepomohol) a začal piť.
Potom sa neuveriteľnou náhodou stretol John s Phúc počas Dňa vojnových veteránov v roku 1996 pri vojnovom pamätníku vo Vietname.
Kim prišla do mesta Washington D. C. položiť veniec za mier;John prišiel so skupinou bývalých pilotov, ktorí sa nedokázali vyrovnať so svojou spoločnou minulosťou, ale boli odhodlaní držať spolu.
V prejave k davu sa Kim predstavila ako dievča zo slávnej fotografie.
Stále má jazvy po celom tele od popálenin.
Povedala, že neostala zatrpknutá, ale naopak chce, aby ľudia vedeli, že iní utrpeli ešte viac ako ona: "Za tou fotografiou sa skrývajú tisíce a tisíce ľudí, ktorí zomreli.
Stratili časti svojho tela.
Celý ich život bol zničený a nikto si ich nevšimol."
Kim ďalej povedala, že hoci nedokáže zmeniť minulosť, odpustila mužom, ktorí bombardovali dedinu, a že cíti poslanie podporiť mier medzi Amerikou a Vietnamom.