Lenže chýr o čarovnom strome sa rozniesol široko-ďaleko. Každý deň k nemu zavítal nejaký dobrodruh, aby vyskúšal, či sa mu podarí získať zopár bobuliek. Obor si svedomito plnil sľub a vždy stál na stráži. Neprešiel deň, aby v boji neporazil smelého bojovníka a pritom neutrpel ani škrabanec.
Veď oheň by ho nepopálil, voda by ho nepotopila, ani žiadna zbraň by ho nezranila. Kým Šarvan držal stráž nad stromom v Doorskom lese, krutý kráľ neprávom vládol nad krajinami, ktoré vítajú vychádzajúce slnko. Nečestne premohol starého kráľa a zmocnil sa jeho koruny.
Lenže poddaní milovali mŕtveho kráľa a nenávideli krutovládcu. Báli sa ho, lebo bol neohrozený a nepremožiteľný.
Bol vyzbrojený prilbou a štítom, nad ktorými žiadna zbraň vyrobená ľudskou rukou nemohla zvíťaziť. Vždy so sebou nosil dva oštepy, ĉo nikdy neminuli cieľ a priniesli okamžitú smrť. Preto ich prezývali smrtonosné šípy.
Mŕtvy kráľ mal dve deti. Chlapca Niala a dievĉa Rozalínu, ružičku. Ale žiadna ruža sa nevyrovnala jej kráse a pôvabu.
Akokoľvek bol krutovládca neľudský, bál sa, čo by ľud spravil, keby zabil deti.
Chlapca poslal na more v nádeji, že ho pohltia vlny a starej bosorke prikázal, aby zakliala Rozalínu. Každým dňom jej krása mizla, až kým Rozalína neošpatnela tak veľmi, že sa jej už nikto ani len neprihovoril.
Odvrhnutá a opustená celé dni strávila v maštali s dobytkom a celé noci preplakala, kým ju nepremohol spánok.
Jedného dňa, keď bola princezná veľmi osamelá, drobná červienka prišla vyzobať omrvinky, ktoré jej spadli k nohám.
Zdala sa taká krotká, že jej z ruky ponúkla chlebík. Červienka neodmietla a Rozalína sa rozplakala od šťastia, že sa jej aspoň jeden jediný živý tvor nestráni.
Od tejto chvíle sa drobný vtáĉik vracal každý deň a spieval jej tak nádherne, že Rozalína takmer zabudla na samotu a utrpenie.
Keď jej jedného dňa červienka robila spoločnosť, prechádzala popri nich krutovládcova krásna dcéra so svojimi dvornými dámami. Princezná zazrela Rozalínu a uštipačne poznamenala: Aha, tam je tá ohava.
Dvorné dámy sa rozchichotali a prisvedčili, že také strašidlo ešte nevideli.
Úbohej Rozalíne takmer puklo srdce od žiaľu a išla si oči vyplakať, hneď, ako nemilosrdná princezná s dvornými dámami odišla.
Keď ju vtáĉik uvidel plakať, posadil sa Rozalíne na plece, schúlil sa jej pri krku a nežne jej štebotal do ucha. Princezná sa upokojila, lebo cítila, že má na svete aspoň jedného priateľa, hoci to bol iba drobný vtáčik. Ale tento vtáčik jej mohol pomôcť oveľa viac, ako si vôbec dokázala predstaviť.
Červienka si vypočula všetko, čo krutá princezná povedala o Rozalíne.
Potom videla jej slzy. Až teraz pochopila, prečo sa jej každý vyhýba a prečo je taká nešťastná.
Hneď v to popoludnie odletela do Doorskeho lesa, zavolala svojho bratranca Robina a vyrozprávala mu Rozalínin príbeh.
Predpokladám, že chceš pár bobuliek, povedal Robin.
Áno, prikývla Rozalínina malá priateľka.
Ach, vzdychol si lesný vtáĉik Robin, časy sa zmenili odkedy si odišla.
Čarovný strom od rána do večera stráži mrzutý obor.
V noci spí v korune stromu a každé ráno zahalí všetky bobuľky svojím dychom, ktorý otrávi každého vtáčika aj včielku.
Ale bola by tu jedna možnosť. Tá by ťa však mohla stáť život.
Povedz mi ju, lebo za Rozalínu by som položila aj stovku životov, vyhlásila smelá červienka.
Dobre teda, prikývol bratranec Robin, každý deň prichádza na súboj jeden bojovník. Pred zápasom si obor zastrčí vetvičku bobuliek za železný opasok, aby ho drobné plody posilnili, keď vysmädne, alebo sa unaví. Práve vtedy, kým obor ešte bojuje, sa naskytne príležitosť odtrhnúť bobuľku z konárika za opaskom.
Ale ak na teba dýchne, si na mieste mŕtva.
Skúsim to, rozhodla sa červienka.
Ako chceš, zaštebotal Robin. Oba vtáčiky leteli lesom, kým nezazreli čarovný strom.
Obor ležal pri kmeni a jedol sladké dobroty. Nečakali dlho kým prišiel bojovník s výzvou na súboj.
Obor vyskočil na rovné nohy, odtrhol vetvičku a zastrčil si ju za opasok. Zatočil železným kyjakom nad hlavou, vykročil k odvážlivcovi a súboj sa začal.
Červienka sa usadila na strome za obrom, pozorovala ho a čakala na správnu príležitosť. Tá však dlho neprichádzala, lebo obor mal bobuľky pred sebou.
Napokon jedným silným švihnutím zrazil bojovníka k zemi, stratil rovnováhu a zvalil sa na neho. Skôr ako sa stihol spamätať, červienka k nemu vyletela ako šíp, odtrhla jednu bobuľku a odletela smerom k palácu tak rýchlo, čo jej sily stačili. Ani si nevšimla, že predbehla armádu vojakov na snehobielych tátošoch.
Všetci jazdci okrem jedného mali strieborné prilby a ligotajúce sa peleríny zo zeleného hodvábu pripnuté brošňami z červeného zlata. Ich vodca mal zlatú prilbu a pelerínu zo žltého hodvábu a už zďaleka bolo vidieť, že je zo vznešeného rodu.
Keď vtáčik zanechal jazdcov ďaleko za sebou, našiel Rozalínu sedieť pred bránami paláca, ako smúti nad svojím osudom.
Červienka sa usadila na jej ramene a skôr, ako si princezná vôbec stihla uvedomiť, že priletela, vložila jej bobuľku do úst. Chuť čarovného ovocia bola taká lahodná, že ju hneď prehltla. V tom momente sa bosorkina kliatba rozplynula a Rozalína sa stala pôvabná ako najkrajší kvet.
Vtom sa znenazdania vynorili bojovníci na snehobielych tátošoch. Ich vodca s pelerínou zo žltého hodvábu a so zlatou prilbou na hlave zosadol z koňa, pokľakol pred ňu a povedal: Najkrajšia zo spanilých panien! Ty musíš byť dcérou kráľa, ktorý vládne tejto ríši, aj keď si sama za bránami paláca, iba v jednoduchých šatách.
Ja som princ Slnečných údolí.
Som dcéra kráľa, prisvedĉila Rozalína, ale nie kráľa, ktorý vládne tejto ríši.
Ako to dopovedala, utiekla. Princovi celý čas v hlave vŕtalo, kto to naozaj bol.
Prikázal trubačom, aby ohlásili jeho príchod a o chvíľu ho prišiel privítať kráľ so šľachticmi. V tú noc sa v kráľovskej sieni usporiadala veľká oslava.
Princ Slnečných údolí sedel hneď vedľa kráľa, pri princovi sedela kráľova krásna dcéra a ďalej všetci šľachtici z dvora a princovi vojaci. Za každým šľachticom a bojovníkom na stene visel štít a prilba, odrážajúce svoj jas po celej miestnosti.
Počas slávnosti sa princ vľúdne prihováral pôvabnej dáme po svojom boku, ale celý čas premýšľal nad neznámou kráskou, ktorú stretol pred bránami paláca. Túžil ju zazrieť znova.
Keď sa oslava blížila ku koncu, poháre zdobené drahokamami veselo štrngali po stole a básnici, sprevádzaní zvukom hárf, spievali pieseň o krásavici Eimer, ktorej nádhera zatienila všetky dievčiny. Princ si pomyslel, že predsa len existuje niekto ešte krajší ako bola Eimer.
Po slávnosti sa kráľ opýtal princa, čo ho priviedlo do jeho kráľovstva.
Prišiel som sem, začal princ svoje rozprávanie, nájsť si nevestu. Osud mi predurčil, že jedine tu si nájdem nastávajúcu, ktorá so mnou zasadne na trón. O tvojom kráľovstve kolujú chýry, že tu žijú najkrajšie devy na svete.
Dnes som sa o tom presvedčil na vlastné oči. Ako to kráľova dcéra počula, sklopila zrak a začervenala sa ako ruža, keďže si pravdaže myslela, že princ hovoril o nej. Nevedela, že princ videl Rozalínu a netušila o jej premene.
Zrazu bolo počuť pred palácom obrovský hluk a cvengot zbraní.
Kráľ a jeho hostia vstali zo stoličiek a tasili meče. Básnici začali spievať bojovnú pieseň, ale zvuk harfy a slová utíchli hneď, ako uvideli na prahu siene bojovníka, ktorý akoby bol z oka vypadol mŕtvemu kráľovi.
To je Nial. Vrátil sa, aby získal späť otcov trón, vyhlásil hlavný básnik.
Nech žije Nial!
Nech žije Nial! pridali sa ostatní.
Kráľ zbledol od hnevu a prekvapenia, otočil sa k svojim veliteľom a šľachticom a vykríkol: Neostal tu už nikto mne oddaný, kto by vyhnal tohto votrelca von zo siene?
Ale nikto sa ani nepohol a nevydal zo seba ani hláska, a tak kráľ zaútočil sám.
Skôr ako sa vôbec priblížil k Nialovi, chopil sa ho tucet veliteľov a odzbrojili ho.
Zatiaľ čo sa odohrával tento zápas, vystrašená kráľova dcéra utiekla a Rozalína, ktorú privolal hluk a radostné výkriky mena jej brata, bez povšimnutia vstúpila do siene.
Ale keď si ju všimli, všetci zostali ohromení jej krásou.
Nial sa na ňu na okamih zahľadel uvažujúc, či táto oslnivá dievčina je jeho malá sestra, od ktorej bol toľké roky odlúčený.
Zaraz ju už však držal v náruĉí.
A opäť sa začalo oslavovať. Nial porozprával svoj príbeh plný dobrodružstiev a keď princ Slnečných údolí požiadal o Rozalíninu ruku, Nial ochotne prenechal rozhodnutie na sestru.
So sklopeným zrakom a úsmevom na perách súhlasila. Ešte v ten deň sa konala svadba nad svadby a Rozalína sa stala princovou ženou.
Šťastná princezná nezabudla na červienku, ktorá jej bola v nešťastí jediným priateľom.
Zobrala ju so sebou do nového domova v Slnečných údoliach a každý deň ju z ruky kŕmila. Červienka jej za to štebotala tie najkrajšie melódie, aké kedy kto počul.
Špeciálne navrhnuté polyméry môžu dodať nevyhnutné lieky do tela, tam kde sú najviac potrebné, pričom sa vyhnú imunitnej obranyschopnosti tela.
Pri odovzdávání receptu v lekárni alebo dopĺňaní online objednávky len zriedka premýšľame o dodávaní lieku do tela, ktorý je zložitým problémom vedy.
Celé to začína vo chvíli, keď liek vstupuje do tráviaceho traktu alebo krvného obehu.
Telo sa prirodzene snaží brániť neznámym veciam, dokonca aj keď je to liek, ktorý môže telu zachrániť život.
Niektoré vnútorné obranné systémy pracujú strategicky s cieľom zničiť vstupujúce chemické látky na molekulárnej úrovni, ako napríklad protilátky vypustené imunitným systémom napádajúce neznáme látky v krvnom obehu.
Iné sa skôr správajú ako hmotné bariéry, aby prísne regulovali prichádzajúce chemické látky, ako napríklad hematoencefalická bariéra, hustá sieť kapilár, ktorá oddeľuje mozog od cirkulujúcej krvi.
Aj keď sa liečebná zlúčenina vyhne týmto bariéram, stále môže jej misia zlyhať a to v prípade, že nedôjde k správnemu rozpusteniu, alebo dokonca, ak sa rozpustí príliš rýchlo a je odstránená z tela skôr než začne pôsobiť.
Cieľom veľmi dlhej prekážkovej dráhy je, aby sa určitý liek dostal na správne miesto v správnej koncentrácii pokračujúc v práci pri optimálnom dostatku času.
Niektoré lieky sa dostanú k cieľu ľahko, zatiaľ čo iné čelia výzvam po celý čas.
Nanešťastie táto druhá kategória zahŕňa lieky, ktoré sú životne dôležité pri prevencii niektorých z najsmrteľnejších chorôb, ako napríklad rakovina.
Na vyvíjanie účinnejších liečebných látok výskumníci potrebujú vymyslieť nielen funkčný liek, ale aj materiály adaptujúce sa na prenos liekov - látky, ktoré by mohli reagovať na zmeny v bezprostrednom okolí zmenou svojich vlastných fyzikálnych vlastností.
Vďaka veľkým pokrokom v molekulárnom inžinierstve sú teraz vedci schopní navrhnúť látky tak, aby reagovali na určité vonkajšie podnety zahŕňajúc teplotu, kyslosť, mechanickú silu, tlak, elektrický potenciál, rozpúšťadlá, chemické látky a dokonca aj magnetické pole, iónovú silu alebo určité vlnové dĺžky svetla.
Vlastnosti reakcie sa môžu tiež líšiť, a to zmenami tvaru alebo povrchovými vlastnosťami materiálu, spontánnym usporiadaním, vznikom zložitejších molekúl a zmenou fyzikálneho skupenstva. Toto všetko je možné za správnych podmienok.
Rôzne molekuly sú určené na odlišné typy problémov.
Jedna látka sa zahriatím premení na gél a potom schladením na tekutinu.
Ďalší materiál môže byť vtkaný do textilu, ktorý môže poškodiť a potom znovu sformovať chemické väzby v reakcii na fotostimuláciu, čo mu umožňuje pôsobiť ako svetelný senzor.
Tieto a ďalšie iné tzv. inteligentné materiály sa vyvíjajú práve teraz v laboratóriách po celom svete.
Takéto molekuly sa môžu využívať od prenosu liečiv, tkanivového inžinierstva a bioseparácie až k inteligentným optickým systémom, senzorom a povlakom.
Spoločne tieto nové inteligentné materiály patria do triedy, ktorú chemici nazývajú polyméry.
Určujúcou črtou polymérov je, že sa skladajú z opakovaných reťazcov menších molekúl ako dokonale pospájané koráliky na povrázku.
Táto univerzálna štruktúra tvorí základ materiálov v prirodzenom svete ako napríklad guma, ulita chrobáka a pavučinové vlákna.
Koráliky v polyméri (známe z chemického hľadiska ako monoméry) sú rovnaké a navzájom pospájané. Toto usporiadanie dáva polymérom pevnosť a pružnosť.
Navyše polyméry môžu byť poskladané z rôznych druhov monomérov.
Tieto zlúčeniny sú už dlho súčasťou chemických postupov. Na to, aby sa vytvorili inteligentné materiály, ktoré sa prispôsobujú zmenám v prostredí, je potrebné ich upraviť na molekulárnej úrovni.
Prvotné zameranie našej práce v laboratóriách je rozvíjanie inteligentných polymérov, ktoré reagujú na zmeny teploty.
Chemická štruktúra polymérov sa podobá na dlhý reťazec identických korálikov. Termo-reaktívne materiály sú zložené z polymérov, ktorých koráliky sú suspenzované v roztoku. Tieto látky menia ich správanie, keď teplota roztoku dosiahne určitú hranicu.
Nad touto reakčnou teplotou sa jednotlivé molekuly polymérov transformujú z hydrofilných na hydrofóbne, alebo ich kvapalné skupenstvo odpudzuje vodu. Menia svoj tvar tak, aby sa menej povrchu dostalo do kontaktu s okolitými molekulami vody.
Táto zmena narúša vodíkovými väzbami vytvorené spojenia medzi polymérovými reťazcami a molekulami vody, ktoré sa nachádzajú v roztoku.
Voda sa rýchlo vylúči a tieto polymérové reťazce sa skolabujú do guľôčok čo spôsobí, že sa tento termo-reaktívny materiál vyzráža von z roztoku.
Ak teplota klesne pod kritický bod, polymérové molekuly sa zmenia späť z hydrofóbnych na hydrofilné, absorbujúc značné množstvo vody a transformujúc sa z pevného skupenstva späť na roztok.
Aj napriek tomu, že je táto fáza pozorovaná a zdokumentovaná v oboch smeroch pri rozdielnych polyméroch, vedci stále pokračujú v diskusii, prečo sa tento jav deje.
Podľa jednej teórie narušenie interakcie vody a polymérov je hlavným faktorom, ktorý riadi prechodnú fázu.
Ďalšia teória sa pridržiava toho, že najvýznamnejšia zmena prebieha v lokálnej štruktúre molekúl vody obklopujúcej hydrofóbne skupiny polyméru.
Tretia teória ponúka kompromis týchto 2 typov: možno pri dosiahnutí kritickej teploty polymérové reťazce podstúpia kombináciu zmien nastávajúcich vo vodíkovej väzbe a aj hydrofóbnych interakciách v roztoku.
Fáza prechodu v termo-reaktívnych polyméroch sa dá vysvetliť aj z hľadiska termodynamiky.
V určitej reakčnej teplote je energeticky výhodnejšie, ak nastane separačná fáza.
Entropia vody je vyššia pri neusporiadanom stave, kedy sa vo vode nenachádzajú polymérové reťazce.
Povedzme si bližšie o termodynamike. Spočiatku sú molekuly vody zviazané vodíkovou väzbou s polárnymi skupinami polymérového reťazca.
Tieto uväznené molekuly vytvárajú tenkú stenu usporiadaných štruktúr okolo hydrofilnej časti polyméru.
Medzitým na inom mieste v roztoku molekuly vody na seba vzájomne pôsobia, aby vytvorili usporiadanú štruktúru vyzerajúcu ako ľad okolo hydrofóbnej časti polymérového reťazca.
Tieto siete vodíkových väzieb prispievajú k zníženiu entropie vody, inými slovami je to zmena do organizovanejšieho skupenstva.
Zvýšenie teploty dodáva dostatok energie na narušenie vodíkovej väzby v rámci interakcie vody s polymérom. Výsledkom je, že hydratovaný vokajší obal polymérov sa zničí a počas niekoľkých sekúnd sú molekuly vody stlačené do veľkej masy.
Ale najdôležitejším faktom termo-reaktívnych materiálov je to, že fungujú.
Termo-reaktívne polyméry vďaka schopnosti meniť ich fyzikálne vlastnosti reakciou na teplotné zmeny vytvárajú dobré základy pre inteligentný systém prenosu liekov do tela.
Lekári, biotechnológovia a farmaceutickí výskumníci sa rýchlo chopili príležitosti.
ReGel® je široko využívaná dodávacia platforma vyrobená spoločnosťou Allergan a uvádzaná na trh v dvoch formách: OncoGel® v spojení s chemoterapeutickými látkami paklitaxel využívané pri liečbe rakoviny pažeráka a Cytoryn™ v spojení s interleukínom -2 (IL-2) pre liečenie rakoviny imunoterapiou.
Podobný druh Timoptic-XE® (Merck & Co.) je používaný pre pomalé uvoľňovanie lieku timolol na liečenie hypertenzie oka.
Na Univerzite v Severnej Karolíne je naše laboratórium priekopníkom vo vývoji ďalšieho syntetického termo-reaktívneho polyméru LiquoGel zameraného na doručenie lieku.
(Podali sme návrh na patent, ale zatiaľ nebol schválený).
Pri izbovej teplote LiquoGel tvorí vodný roztok, ktorý môže byť podaný injekčnou striekačkou do určitých miest tela.
Keď je už na mieste, roztok sa zahreje na teplotu tela a nadobúda formu gélu.
Liečivo suspenzované v roztoku sa uväzní gélom, aby bolo postupne uvoľňované v miestach podania, kde sa gél rozkladá.
Fyzikálne zmeny LiquoGelu pri pôsobení mierneho tepla sú vhodné pre rôzne medicínske využitia.
Pri jednej z nedávno testovaných aplikácií spolupracovníci na univerzite Duke identifikovali ciele pri liečení myómu maternice, pre ktoré môže byť LiquoGel kľúčový v dodávaní nerozpustných vysoko-efektívnych liečiv.
Myómy rastúce v maternici, ktoré sa skladajú zo svalového a väzivového tkaniva, sa vyskytujú u 70 až 80 percent všetkých žien v Amerike do 50 rokov.
Aj keď sú nezhubné, myómy maternice predstavujú značný zdravotný problém verejnosti, ktorý môže spôsobovať bolesť, alebo nadmerné krvácanie počas menštruácie, alebo problémy v tehotenstve.
Ako hlavný indikátor hysterektómie v Spojených Štátoch má tento stav za následok, že poplatky za zdravotnú starostlivosť sú vyššie ako 2 miliardy každý rok.
A predsa sú súčasné liečebné možnosti pre myómy maternice nedostatočné.
Chirurgické postupy (myomektómia, uteroarteriálna embolizácia, MRI s ultrazvukovým lúčom) môžu zničiť myómy a pritom nedochádza k odobratiu maternice, ale sú zdĺhavé a drahé a myómy sa často napokon znova objavia.
Medikamentózne terapie majú často krátkodobý účinok, alebo sú sprevádzané značnými vedľajšími účinkami, alebo ich výsledky klinických testov boli neuspokojivé.
Existujú účinné molekuly liekov, napríklad selektívne modulátory receptora progesterónu ukázali významný úbytok myómov a symptomatické zlepšenie, ale ešte stále nedostali schválenie od Správy potravín a liečiv vzhľadom na obavy z účinku týchto látok na endometrium.
Používanie polymérov na dodanie liečebných látok priamo do myómov maternice je novým prístupom, ktorý má potenciál na výrazné zníženie systémových nežiadúcich účinkov.
Ďalšou výhodou je podanie lieku priamo do myómu. Pri užití lieku perorálne by mali byť malé peptidy odbúrané v tráviacom trakte.
Liečenie myómov pomocou lokálnej injekcie, procesom, ktorý môže byť vykonaný v ambulancii doktora, by mal výrazne pomôcť ženám, ktoré chcú zostať plodné hľadajúc úľavu od problémových symptómov.
Navyše, táto injekcia spomaľuje difúziu lieku do vstrekovaného myómu s cieľom predĺžiť uvoľňovanie liečiva a oddialiť vyprchanie účinku. Vďaka tejto metóde by sa mohlo predísť opätovným injekciám.
Ďalší výskumný tím navrhol iný druh dodávacieho systému termo-reaktívnych liekov. Tento systém používa lipozóm na liečenie zdravotných ťažkostí. Lipozóm je umelo vytvorený vak, ktorý je naplnený tekutinou.
Aj keď sa lipozómy nevyskytujú v prírode, derivujú sa z biologických polymérov: ich dvojvrstvá membrána, ktorá ich obklopuje, je vyrobená z toho istého fosfolipidu, ktorý nájdeme vo všetkých žijúcich bunkách.
Možno najmenej očakávaný mechanizmus otvárania lipozómu je použitie bublín. Klinické testy teraz overujú tieto termo-reaktívne lipozómy známe ako (TSLs) pri rôznych použitiach.
Napríklad TSLs navrhnuté s reakčnou teplotou 40 až 45°C môžu dodať protinádorový liek doxorubicin (komerčne známy pod názvom ThermoDox®, vyrobený spoločnosťou Celsion Corporation) do určených miest.
V súčasnosti je testovaný vo Fáze II klinických testov na liečenie rakoviny prsníka a pečeňových metastáz kolorektálneho karcinómu. Rovnaký dodávací systém lieku nedávno vstúpil do Fázy III testov na liečenie primárneho karcinómu pečeňových buniek.
Výskumný tím Z. S. Al-Ahmadyho v Centre pre výskum liekov na univerzite College v Londýne opísal ďalší postup, kde sa využíva viazanie peptid-lipozómového hybridu s aminokyselinou leucínu vsadeného do lipidovej dvojvrstvy, ako napríklad vsunutie zástrčky do zásuvky.
Tento systém kombinuje TSL výhody supramolekulárneho zoskupenia (lipidová dvojvrstva spolu s liekom vo vnútri) s vlastnosťou reagovať na teplo rozložením jeho proteínovej štruktúry.
Pri nízkych teplotách sa peptidová časť stočí do seba.
Ale nad reakčnou teplotou, zvyčajne okolo 40 až 45°C, sa peptidová primárna časť otvorí (ako napríklad dve polovice zipsu) odlepujúc vonkajšiu membránu dvojvrstvy a uvoľní liek na požadované miesto.
Leucínové peptidy sú vhodné pre navrhovanie inteligentných vezikúl dodávajúcich lieky vďaka schopnosti doladiť ich reakčnú teplotu a možnosti zmeniť ich molekulárnu štruktúru reakciou na teplo.
Lipozómy vhodné pre prenos liekov v rámci tela musia byť schopné uvoľniť ich obsah, ale nie všetky lipozómy sú priepustné rovnakými spôsobmi.
V niektorých prípadoch lipidová dvojvrstva nadobúda gélový stav, ktorý sa potom v tele degraduje, postupne uvoľňujúc liek.
U iných sa peptid vsadený do dvojvrstvy odtrhne zanechajúc dieru.
Možno najmenej očakávaným mechanizmom otvárania lipozómu je použitie bublín.
Tento inovatívny postup ráta s vytvorením priepustných defektov v lipidovej dvojvrstve s bublinami oxidu uhličitého.
Oxid uhličitý je vytvorený (spolu s vodou a amoniakom) ako výsledok rozkladu hydrogén uhličitanu amónneho častejšie známeho ako cukrárske droždie pri cca 42 °C.
(Toto je vlastne ten istý princíp ako pri kysnutí chleba alebo koláčov).
Pri tomto type dodania lipozómov plynové bubliny vytvorené vo vnútri membrány budujú tlak a dezintegrujú usporiadanie membránovej dvojvrstvy.
Ako bubliny z oxidu uhličitého prenikajú do lipidovej dvojvrstvy, rozčlenený liek je rýchlo uvoľnený.
Bubliny nielenže vytvárajú potrebné defekty v lipidovej dvojvrstve, ktoré umožňujú lieku uniknúť, ale aj pomáhajú priniesť jasnejšie výsledky z ultrazvukového obrázku vlákna.
