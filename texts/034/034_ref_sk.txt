Martinus Beijerinck, holandský botanik, ktorý študoval vírus tabakovej mozaiky v roku 1898 predpokladal, že ide o infekčnú tekutinu.
Vírus bol istý čas definovaný iba svojou veľkosťou, ako vec omnoho menšia než baktéria, ktorá by však podobne ako baktéria mohla spôsobiť ochorenie.
Neskôr sa predpokladalo, že vírus je submikroskopické činidlo nesúce veľmi malý genóm, ktoré sa replikuje vo vnútri živých buniek. Ale to bol iba prvý krôčik k lepšiemu pochopeniu.
(Pozrite, ako vírusy vyzerajú zblízka.)
Francúzsky mikrobiológ André Lwoff napísal vo vplyvnej eseji Poňatie vírusu z roku 1957: Budem obhajovať paradoxné stanovisko, a to, že vírusy sú vírusy.
Nie je to veľmi užitočná definícia ale varovanie, iný spôsob ako povedať jediné svojho druhu.
Práve si odkašľal pred začatím zložitejšieho výkladu.
Lwoff vedel, že vírusy je jednoduchšie opísať než definovať.
Každá vírusová častica pozostáva z genetickej informácie (zapísanej buď v DNA alebo v RNA), ktorá je vložená do proteínového obalu (známy ako kapsid).
Kapsid je v niektorých prípadoch obklopený membránovým obalom (ako karamel na karamelovom jablku), ktorý ju chráni a pomáha jej lepšie sa zachytiť bunky.
Vírus sa môže kopírovať iba vstupom do bunky a privlastnením si 3D tlačiarne, ktorá premieňa genetickú informáciu na proteíny.
Neandertálska lebka, jedna zo zatiaľ najzachovalejších, je uložená vedľa ľudských kostier v Musée de l’ Homme v Paríži.
Keď moderní ľudia opustili Afriku, skrížili sa s neandertálcami a nadobudli gény, ktoré sa vyvíjali stovky tisíc rokov.
Vedci našli 152 génov zdedených od neandertálcov, ktoré pomáhajú vytvárať imunitnú odpoveď.
Dospeli k záveru, že tieto gény umožnili našim predkom bojovať proti novým vírusom, s ktorými sa stretli v Európe.
Ak má hostiteľská bunka smolu, vytvorí sa veľké množstvo nových vírusových častíc, ktoré prasknú a bunka zostane zničená.
Tento druh poškodenia – ktorý spôsobuje SARS-CoV-2 v epiteliálnych bunkách dýchacích ciest – je čiastočne spôsob, akým sa vírus stáva patogénom.
Ale ak má hostiteľská bunka šťastie, vírus sa možno usadí na útulné miesto – buď bude nečinný, alebo prebehne reverzná transkripcia malého vírusového genómu na hostiteľský genóm, a bude vyčkávať.
Táto druhá možnosť má množstvo dôsledkov týkajúcich sa zmiešava nia genómov, evolúcie, dokonca aj pre zmysel nášho bytia (téma, ku ktorej sa ešte vrátim).
Zatiaľ jeden tip: V populárnej knihe z roku 1983 britský biológ Peter Medawar a jeho žena Jean, editorka, tvrdili: Žiadny vírus nie je známy tým, že je prospešný: je dnoducho sa hovorilo, že vírus je nemilé prekvapenie obalené v proteíne.
Mýlili sa.
Rovnako aj veľa iných vedcov v tom čase, a tento názor si osvojuje každý, ktorého znalosti o vírusoch sú obmedzené na také minimum ako chrípka alebo COVID-19.
Dnes je už známe, že niektoré vírusy sú prospešné.
To, čo je zabalené v proteíne, je genetický prenos, ktorý môžeme považovať za milé i nemilé prekvapenie, všetko záleží.
Kde sa vzali prvé vírusy?
To si vyžaduje, aby sme sa pozreli takmer o štyri miliardy rokov späť do minulosti. Do čias, kedy sa život na Zemi začal vytvárať v dlhých molekulách, jednoduchších organických zlúčeninách a v energii.
Povedzme, že niektoré z dlhých molekúl (pravdepodobne RNA) sa začali replikovať.
Darwinovský prírodný výber by sa začal tam, pretože tieto molekuly, prvé genómy, sa reprodukovali, mutovali a vyvíjali.
Pri hľadaní konkurencieschopnosti niektoré mohli nájsť spôsob na vytvorenie si ochrany v membránach a stenách, čo viedlo k vzniku prvých buniek.
Tieto bunky umožnili vznik potomstva priečnym delením na dve bunky.
Rozlišuje sa vznik baktérií a archeónov, to sú dve z troch hlavných domén bunkového života.
Tretia doména, eukraryot, vznikla o niečo neskôr.
Zahŕňa nás a iné tvory (zvieratá, rastliny, plesne, určité mikróby) pozostávajúce z buniek so zložitou vnútornou stavbou.
Toto sú momentálne tri najhlavnejšie vetvy fylogenetického stromu.
Ale kam zapadajú vírusy?
Sú štvrtou hlavnou vetvou?
Alebo je to druh imela, parazit, ktorý sa zjavil znenazdajky?
Väčšina verzií fylogenetického stromu úplne vynecháva vírusy.
Jason Sheperd, neurovedec na Utahskej univerzite, drží snímku trojdimenzionálnej rekonštrukcie proteínovej kapsuly, ktorá je podobná vírusu a hrá rozhodujúcu úlohu v poznaní a pamäti.
ARC gén, ktorý nesie kód na vytvorenie tohto guľatého zázraku, bol získaný suchozemskými stavovcami z predka, ktorý sa podobal vírusu približne pred 400 miliónmi rokov.
Kapsula pripomínajúca kapsidy, ktoré obklopujú vírusové genómy, prenáša genetickú informáciu medzi neurónmi v ľudskom mozgu, ako aj v mozgoch mnohých iných zvierat.
Jedna myšlienková škola tvrdí, že vírusy by nemali byť zaradené do fylogenetického stromu, pretože sú neživé.
Je to pretrvávajúci argument, ktorý závisí od toho, ako definujete pojem živý.
Bolo by horšie garantovať zaradenie vírusov do veľkého stanu s názvom Život, a neskôr premýšľať ako sa tam dostali.
Existujú tri hlavné hypotézy, ktoré vysvetľujú evolučný pôvod vírusov, pre vedcov známe ako hypotéza prvých vírusov, úniková hypotéza a redukčná hypotéza.
Hypotéza prvých vírusov predstavuje myšlienku, že vírusy začali existovať už pred bunkami a nejako sa sami zostavili z prehistorickej dielne.
Úniková hypotéza predpokladá, že gény alebo úseky genómov z buniek unikli, boli uzavreté v proteínových kapsidoch, zatúlali sa, obrátili na stranu zla a našli si nové miesto ako parazity.
Redukčná hypotéza naznačuje, že vírusy vznikli keď sa niektoré bunky zmenšili kvôli konkurencieschopnosti (je jednoduchšie replikovať sa ak si malý a jednoduchý), strácali gény až kým sa zredukovali tak, že prežili iba parazitovaním buniek.
Existuje aj štvrtý variant, známy ako chimérická hypotéza, ktorá je inšpirovaná inou kategóriou genetických elementov: transpozónmi (nazývané aj skáčuce gény).
Genetička Barbara McClintocková vyvodzuje ich existenciu v roku 1948, za čo získala Nobelovu cenu.
Tieto oportunistické prvky dosahujú Darwinovský úspech iba skákaním z jednej časti genómu do inej, v ojedinelých prípadoch z jednej bunky do druhej, dokonca z jedného druhu, využívaním bunkových zdrojov na kopírovanie sa znova a znova.
Toto kopírovanie sa ich chráni pred prípadným vyhynutím.
Hromadia sa nezvyčajne.
Tvoria napríklad približne polovicu ľudského genómu.
Prvé vírusy teda podľa tejto myšlienky mohli vzniknúť z takýchto prvkov, požičiavaním si proteínov z buniek na ich zaobalenie vo vnútri ochranných kapsidov, je to zložitejšia stratégia.
Každá zo spomenutých hypotéz má význam.
Ale nové zistenia z roku 2003 navádzali názor odborníkov smerom k jednoduchosti: obrovský vírus.
Bol nájdený v meňavkách, jednobunkových eukaryotoch.
Tieto meňavky odobrali z vody v chladiacej veže v anglickom Bradforde.
V niektorých z nich sa nachádzala záhadná škvrna.
Bola dostatočne veľká na pozorovanie pomocou svetelného mikroskopu (vírusy boli na to údajne príliš malé, viditeľné iba pomocou elektrónového mikroskopu), a vyzerala ako baktéria.
Vedci sa pokúšali v rámci vzorky detekovať bakteriálne gény, žiadne však nenašli.
Tím odborníkov z Francúzskeho Marseille nechali touto vecou infikovať iné meňavky, sekvenovali jej genóm, rozpoznali čo to je a nazvali ju mimivírus, pretože napodobňuje baktérie, aspoň pokiaľ ide o veľkosť.
V priemere bola obrovská, väčšia než najmenšia baktéria.
Jej genóm bol tiež na vírus obrovský, takmer 1,2 milióna písmen dlhý. V porovnaní s 13 000 za vírus chrípky a 194 000 za ovčie kiahne.
(DNA podobne ako RNA, je dlhá molekula tvorená štyrmi rôznymi molekulárnymi bázami, ktoré vedci skrátia prvými začiatočnými písmenami.)
Bol to nemožný vírus: príliš veľký ale predsa vírus, ako novoobjavený amazonský motýľ s rozpätím krídel tridsať centimetrov.
Jean-Michel Claverie bol vysokopostavený člen Marseillského tímu.
Claverie mi povedal, že objavenie mimivírusu spôsobilo veľa problémov.
Prečo?
Pretože sekvenovanie genómu odhalilo štyri veľmi nečakané gény – gény na kódovanie enzýmov boli považované za výhradne bunkové a nikdy predtým neboli nájdené vo víruse.
Tieto enzýmy, ako Claverie vysvetlil, sa nachádzajú medzi komponentami, ktoré prevážajú genetický kód na zhromažďovanie aminokyselín do proteínov.
Takže otázkou bolo, povedal Claverie, akú má ten vírus potrebu pre tie malé enzýmy fungujúce v bunkách, keď majú celú bunku iba pre seba, OK?
Vskutku, čo chce?
Logickým záverom je, že mimivírus ich má ako potomok, pretože jeho pôvod vychádza z genomického redukovania bunky.
Objavenie mimivírusu nebola náhoda.
Podobné obrovské vírusy sa čoskoro objavili v Sargassovom mori, a ich prvý názov sa stal pomenovaním rodu, mimivírus, obsahujúci niekoľko gigantov.
Potom marseillský tím objavil ďalšie dva giganty – znova oba parazity meňaviek – jednu odobrali z plytkých morských sedimentov na pobreží Čile, druhú z austrálskeho rybníka.
Tieto dvojnásobne väčšie a nezvyčajnejšieako mimivírus boli pridelené do osobitného rodu, ktorý Claverie a jeho kolegovia pomenovali pandoravírus, pretože pripomínal Pandorinu skrinku, ako vysvetlili v roku 2013, kvôli prekvapeniam očakávaným z ďalšieho výskumu.
Už pred 150 miliónmi rokov, vírusy infikovali cicavce a zanechali v nich gény, ktoré viedli k dramatickému evolučnému pokroku: k placente, ktorá umožňuje živinám a kyslíku dosiahnuť plod a odstraňuje odpad a oxid uhličitý.
Ľudia a ostatné cicavce s placentami sa môžu pohybovať spolu s nenarodenými mláďatami, preto sú menej zraniteľné pred predátormi.
Ľuďom pomáhajú dva gény pochádzajúce z vírusov.
Táto membrána môže tiež pomôcť zabrániť imunitnému systému matky napadnúť plod, ktorý môže považovať za cudzí predmet.
Hlavnou spoluautorkou Claveriovej práce bola Chantal Abergel, virologička a štrukturálna biologička (a jeho manželka).
O pandoravírusoch mi Abergel rozprával s unaveným smiechom: Boli veľkou výzvou.
Sú to moje deti.
Vysvetlila, ako náročné bolo určiť čo sú zač – sú veľmi odlišné od buniek, od klasických vírusov, nesú mnoho génov, ktoré sa nepodobajú ničomu, čo sme už videli.
Preto sú tak záhadne fascinujúce.
Chvíľu ich nazývala NFŽ: nová forma života.
Ale z pozorovania s kolegami zistili, že sa nerozmnožujú priečnym delením, a teda ide o vírusy – najväčšie a najkomplikovanejšie zo všetkých už objavených.
Tieto objavy naznačili marseillskej skupine, že ide o variant redukčnej hypotézy.
Možno vírusy pochádzajú z redukovaných starovekých buniek, ale z tých buniek, ktoré už na Zemi neexistujú.
Tento druh starovekej protobunky sa mohol líšiť od – a byť v konkurenčnom vzťahu s – univerzálnym spoločným predkom všetkých, dnes známych buniek.
Možno tieto protobunky stratili konkurenciu a boli vylúčené zo všetkých priestorov dostupných pre voľne žijúce veci.
Možno prežili parazitovaním na iných bunkách, zmenšili svoje genómy, a stali sa tým, čo nazývame vírusy.
Zo stratenej bunkovej ríše možno zostali iba vírusy, ako obrovské kamenné hl vy na Veľkonočných ostrovoch.
Objavenie obrovských vírusov inšpirovalo ďalších vedcov, najmä Patricka Forterre z Pasteurovho inštitútu v Paríži, k sformulovaniu nových predstáv o tom, čo sú vírusy, akú konštruktívnu rolu zohrali a budú zohrávať v evolúcii a vo funkciách bunkového života.
Predchádzajúce definície vírusu boli nedostačujúce, predložil Forterre, pretože vedci si zamieňali vírusové častice – kapsidovo-uzavreté kúsky genómu, riadne známe ako virióny – s vírusom ako takým.
Tvrdil, že je to také zlé, ako zamieňať si semeno s rastlinou alebo spóru s hubou.
Argumentoval tým, že virión je iba rozptýlený mechanizmus.
Skutočná celistvosť vírusu zahŕňa aj jeho prítomnosť v bunke, akonáhle sa zmocní bunkového aparátu na rozmnoženie ďalších viriónov, teda ďalších semien.
Pochopiť tieto dve fázy znamená pochopiť, že bunka sa skutočne stala súčasťou životnej histórie vírusu.
Forterre podporil tento názor vytvorením nového názvu pre kombinovanú entitu: virobunku.
Táto myšlienka prekonala aj otázku živého a neživého.
Podľa Forterra je vírus živý vo forme virobunky bez ohľadu na to, že jeho virióny sú neživé.
Počas hovoru cez Skype z Paríža mi povedal: Myšlienka za virobunkovým konceptom bola zameraná hlavne na túto medzibunkovú fázu.
Je to krehká fáza, v ktorej infikovaná bunka poslúcha príkazy vírusu, číta vírusový genóm a replikuje ho, ale nie vždy bez úskokov, sklzov a chýb.
Podvedomie je podivuhodný úkaz.
Väčšinu času buď bdieme, alebo spíme. Zďaleka to však nie sú jediné stavy, ktorými naša myseľ prechádza.
Na nasledujúcich 15 stranách sa vydáme na niektoré z týchto ciest do ľudskej mysle, počnúc od hypnózy až po spánkovú paralýzu.
Poniektoré z nich znejú možno strašidelne a exoticky, no pravdou je, že mnohí z nás v určitej etape svojho života zažijú minimálne jednu z týchto príhod.
Všetky odhaľujú tvárnosť ľudskej mysle a krehkosť zmyslu pre naše vlastné ja, tu a teraz.
Užite si túto výpravu.
Myslíte si, že bdiete, avšak časť vášho mozgu spí.
Môže sa vám to diať práve teraz, hovorí Laura Spinneyová.
Začiatkom roku 2009 sa v časopise Sleep Medicine objavila záhadná správa o dvoch Talianoch, ktorí nikdy skutočne nespali.

Hoci ležali a mali zavreté oči, výsledky merania mozgovej aktivity nepreukázali žiadne signály charakteristické pre spánok.
Ich správanie bolo taktiež celkom zvláštne.
Hoci väčšinou počas svojho odpočinku nevnímali okolie, prechádzali sa, ich telá sa chveli a srdcový tep narastal.
Zvyšok času síce boli pri vedomí a vnímali, no mali silnú tendenciu podliehať halucináciám, akoby práve snívali.
Obom diagnostikovali neurodegeneratívne ochorenie zvané multisystémová atrofia.
Podľa autorov správy Roberta Vetrugna a jeho kolegov z Bolonskej univerzity v Taliansku ochorenie poškodilo ich mozog do takej miery, že dosiahli disociatívny stav, akúsi zónu šera, kedy sa hranice medzi spánkom a bdením celkom zotierajú.
Táto skutočnosť vyvracia všetko, čo sme si o spánku vždy mysleli. Marka Mahowalda, riaditeľa Regionálneho centra pre poruchy spánku v Minneapolise (Minesota) však tento fakt neprekvapil. Práve on vyvrátil dogmu, že spánok a bdenie sú dva rôzne a odlišné stavy.
Teraz je tu jasný dôkaz, že základné stavy bytia sa navzájom nevylučujú, tvrdí Mahowald.
Rozmazávanie hraníc medzi spánkom a bdením je typické práve pre disociatívny stav, no je presvedčený, že sa to môže stať každému z nás.
Ak má pravdu, budeme musieť prehodnotiť naše chápanie toho, čo vlastne spánok je a k čomu slúži.
Možno bdenie nie je fenoménom všetkého a ničoho, ako sme si doteraz mysleli.
Podľa všeobecne známych poznatkov sa zdravý človek nachádza v jednej z troch fáz vedomia: v bdelom stave, paradoxnom (REM) spánku alebo ortodoxnom (NREM) spánku.
Jednotlivé fázy sú odlišné a môžu byť rozoznané na základe snímok mozgovej aktivity meranej elektroencefalogramom (EEG).
Bdelosť je ľahké rozoznať.
Okrem faktu, že človek má otvorené oči a reaguje na podnety, jeho aktivita EEG ukazuje vlny s vysokou frekvenciou a nízkou amplitúdou.
Ortodoxný (NREM) spánok je rozdelený do štyroch fáz, z ktorých každá má svoj charakteristický EEG obraz.
Paradoxný (REM) spánok je ťažšie zachytiť, lebo podľa záznamu EEG je veľmi podobný prvej fáze ortodoxného (NREM) spánku.
Aby sa odborníci uistili, že skutočne ide o paradoxný spánok, pozorujú rýchle pohyby očí a uvoľnenie svalstva brady a čeľuste.
Mahowald nie je jediný, kto sa zaoberá týmito jasnými signálmi.
Psychiater z Pennsylvánskej univerzity vo Filadelfii David Dinges už odoprel spánok v mene vedy mnohým ľuďom.
V jednej z týchto štúdií počas druhej polovice 80.-tych rokov Dinges a jeho tím zistil, ako ľahko sa môžu jednotlivé fázy vedomia striedať.
Keď boli dobrovoľníci podrobení testom pracovnej pamäte, v ktorých mali odčítavať čísla, boli schopní urobiť s malými chybami v priemere 90 výpočtov za tri minúty.
Po 52 hodinách bez spánku ich výkon klesol na približne 70 výpočtov, pričom počet chýb sa výrazne nezmenil.
Po dvojhodinovom spánku však došlo k výraznej zmene.
Keď sme ich náhle zobudili, cítili sa síce čulí a pripravení počítať, no nedokázali urobiť čo i len jeden výpočet, hovorí Dinges.
Dokonca sa zdalo akoby stále snívali, kým sa snažili riešiť úlohu.
Spolu s množstvom nesprávnych odpovedí prichádza podnet na zamyslenie sa: Čo ak ľudia bežali rýchlejšie než normálni ľudia bežia domov.
Ľahšou formou takejto dezorientácie je spánková inercia, ktorá je v súčasnosti všeobecne známou príčinou slabosti, ktorú niektorí ľudia pociťujú po zazvonení budíka.
Akoby boli navonok prebudení, no ich mozgové funkcie ešte spia, akoby mozgové spojenia zodpovedné za vnímanie plne fungovali, no pracovná pamäť je ešte vypnutá.
Mahowald je presvedčený, že je to len jedna z mnohých porúch, ktoré možno vysvetliť ako rozpad hraníc medzi spánkom a bdením.
V tom istom vydaní časopisu Sleep Medicine vymenoval celý rad rôznych stavov ako Vetrugnov opis ľudí s disociatívnym stavom (roč. 10, s. 159).
Jednou z porúch je porucha správania v REM spánku (REM sleep behavior disorder – RBD), kedy ľudia počas REM spánku reagujú zo sna. Vtedy dochádza k prechodu z dočasnej paralýzy alebo kataplexie, ktoré zvyčajne sprevádzajú túto poruchu, k plnej mobilite a bdelosti.
Pri spánkovej paralýze dochádza k pravému opaku.
V tomto štádiu prechádza kataplexia do stavu bdelosti, kedy sa človek po prebudení nedokáže hýbať.
Tento zvláštny jav zažilo odhadom už vyše 40 % ľudí.
Prekvapivo bežné sú aj hypnagogické halucinácie – zmyslové obrazy, ktoré sa objavujú na prahu spánku, kedy snový komponent paradoxného spánku prechádza do bdelého stavu.
Mahowaldov zoznam zahŕňa taktiež námesačnosť, nočný teror a narkolepsiu, čo je vrodená nestabilita v rozoznávaní hraníc medzi bdelosťou a spánkom, ktorá zahŕňa prudké striedanie jednotlivých fáz s tendenciou zaspať uprostred vety.
Zoznam zahŕňa aj také sporné témy ako zážitky blízkosti smrti a únosy mimozemšťanmi.
Podľa Mahowalda nie je náhoda, že únosy mimozemšťanmi sa takmer vždy vyskytujú v polohe ležmo počas prechodu z bdelého stavu do spánku.
Spánok je vysoko komplexný stav, v ktorom musia byť zmeny v zmyslovom, svalovom, hormonálnom a nervovom systéme vzájomne koordinované k navodeniu bdelého stavu.
Keď sa nad tým zamyslíte, u miliardy ľudí na svete dochádza každých 24 hodín nespočetne veľakrát k striedaniu medzi jednotlivými fázami bdelosti, paradoxného (REM) a ortodoxného (NREM) spánku.
Presnosť tohto striedania je priam udivujúca, hovorí Mahowald.
Táto presnosť svedčí o existencii akejsi prispôsobivej sily, ktorá nás udržiava buď v jednej, alebo druhej fáze.
Tiež si však myslí, že disociatívny stav, teda prítomnosť viac ako jedného bdelého stavu súčasne, je bežnejší než sa zdal.
Hranice medzi spánkom a bdením sú obzvlášť nejasné po odoprení spánku.
Približne pred pätnástimi rokmi si Dinges uvedomil, že hoci jeho dobrovoľníci ochudobnení o spánok pôsobili bdelo, v skutočnosti zažívali krátkodobé mikrospánky alebo výpadky vedomia.
Od tej doby zistil, že tieto letmé zdriemnutia trvajú v priemere od pol sekundy až do dvoch sekúnd a sú tým frekventovanejšie, čím väčší nedostatok spánku máme, až kým už viac nedokážeme byť hore a zaspíme.
Dinges ich vníma ako určitý boj medzi nervovým systémom, ktorý sa snaží spustiť spánok, a ostatnými systémami, ktoré sa snažia udržať stav bdenia.
Tieto tvrdenia sa zhodujú s myšlienkami Jamesa Kruegera z Washingtonskej štátnej univerzity v Pullmane, ktorý tvrdí, že jednotlivé spracovateľské jednotky v mozgu, známe ako kortikálne stĺpce, zaspia nezávisle od seba po tom, čo sa unavia.
Podľa neho k striedaniu bdelého stavu a spánku dochádza vtedy, keď je väčšina stĺpcov buď v jednom, alebo druhom štádiu (Nature Reviews Neuroscience, roč. 9, s. 910).
Krueger verí, že táto mozaika spánku vysvetľuje spánkovú inerciu a námesačnosť.
Niektorí ľudia podliehajú mikrospánkom ľahšie než druhí.
Výskum jeho kolegov z roku 2007 ukázal, že existujú výrazné rozdiely v ľudskej schopnosti odolávať spánku pri únave.
V skupine zdravých dospelých ľudí s dostatkom spánku sú rozdiely v čulosti nepatrné.
Akonáhle však vyprovokujeme systém odoprením spánku, dochádza k väčším a väčším zmenám, hovorí Krueger (Journal of Sleep Research, roč. 116, s. 170).
Týka sa to všetkých, najmä však ľudí s takou profesiou, pri ktorej je udržanie bdelého stavu otázkou života a smrti (pozri Základná kontrola majora Toma).
Ak jazdíte po diaľnici rýchlosťou 100 kilometrov za hodinu a dostanete krátky výpadok vedomia, vaše prsty sa na volante uvoľnia a odkloníte sa na ceste o 4 stupne, hovorí Dinges.
Stačia dve sekundy na úplné vybočenie z trate.
Vyše 20 percent dopravných nehôd súvisí s únavou.
Zobrazenia mozgu odhalili duševný rezervný systém u ľudí, ktorí dokážu zotrvať v bdelosti aj po tom, čo im bol odoprený spánok (Journal of Neuroscience, roč. 29, s. 7848).
Kým u ostatných ľudí bola mozgová aktivita pri únave znížená, ľudia odolní voči spánku dokážu udržať úroveň mozgovej aktivity.
Zaujímavý je aj fakt, že títo ľudia dokážu spustiť nové centrá, ktoré im pomáhajú kompenzovať dlhý čas bez spánku.
Týchto respondentov vybrali do výskumu kvôli špecifickej genetickej informácii objavenej u asi 40 % ľudí, ktorá podľa všetkého súvisí s odolnosťou voči zaspaniu aj po odoprení spánku.
Zdá sa, že títo ľudia sú menej náchylní voči disociovanému stavu, hoci to ešte nie je vedecky preukázané.
Ďalšia skupina ľudí, ktorí v porovnaní s druhými vyzerajú viac čulo, sú ľudia trpiaci primárnou insomniou, ktorá nesúvisí so žiadnym iným stavom.
Existuje dôkaz, ktorý poukazuje na to, že títo ľudia sú v neustálom stave nadmernej aktivity, majú relatívne vysoké metabolické tempo a vysokú hladinu stresového hormónu kortizolu.
Akoby niekto jednoducho spúšťal 24 hodín denne ich aktivitu, a teda sú čulí nielen v noci, no ešte viac cez deň, hovorí Mahowald.
Teória nejasných hraníc medzi spánkom a bdelosťou sa začína plno akceptovať a výskumníci ďalej hľadajú nové spôsoby na zachytenie letmých spánkov a kolísania v mozgu.
Napríklad neurovedec Giulio Tononi z Wisconsinskej univerzity v Madisone sleduje mozog ľudí počas spánku, pričom používa EEG s 256 elektródami namiesto zvyčajných 32, aby tak zvýšil priestorové rozloženie a tým uľahčil možnosť zachytiť mozog v momente chvíľkového spánku.
Podľa Tononiho je mikrospánok len špičkou ľadovca.
Obzvlášť sa zaoberá možnosťou, že niektoré časti nášho mozgu sa môžu vypnúť bez toho, aby sme si to vôbec uvedomili.
V mnohých ohľadoch je to akoby ste zažili dočasnú mentálnu poruchu a pritom o tom nikto, vrátane vás, nemusí ani vedieť, hovorí.
Ako príklad možno uviesť zábudlivosť a fantazírovanie, rovnako ako aj abnormálne, či dokonca kriminálne správanie (Pozri Keď zločin nie je zločinom).
Medzitým začal Pierre Maquet z Univerzity Liège v Belgicku používať fMRI 1, aby zaznamenal obrazy mozgovej aktivity počas rozličných štádií spánku.
Jeho tím postupne odhaľuje, že rozdiely medzi spánkom a bdelým stavom vyzerajú úplne inak pri porovnávaní obrazov zachytávajúcich aktivitu celého mozgu (vrátane hlbokých štruktúr), kým EEG meria aktivitu len v niekoľkocentimetrovej vonkajšej vrstve kortexu.
Spolu s týmito metódami prichádza aj nádej, že sa konečne objasní taká diskutovaná otázka, akou je funkcia spánku.
Podľa hlavnej teórie je spánok dôležitý pre konsolidáciu pamäte.
Stále však zostáva nevyjasnená otázka, prečo sa u dvoch Talianov s disociatívnym stavom neprejavil žiaden deficit v pamäti, a to aj napriek kompletnému rozpadu oboch fáz REM a NREM spánku.
Prispieva tento fakt len k názoru, že spánok nemá žiaden iný účel iba šetriť našu energiu a udržať nás v bezpečí (New Scientist 15 marec 2008, s. 30)?
Alebo to znamená, že títo ľudia v skutočnosti zažili istý druh mozaikového spánku, tak ako tvrdí Mahowald?