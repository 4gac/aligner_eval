Síce veľmi známe, no nie tak celkom presné, bolo Borgesove tvrdenie, ktorým dokazoval pravosť Koránu.
Podľa neho je dôkazom pravosti Koránu to, že sa na jeho stránkach nevyskytujú ťavy, ktoré boli úplnou samozrejmosťou, a preto ich nebolo nutné vôbec spomenúť.
Borges mal námietky proti nahrádzaniu miestneho koloritu v dielach autorov Južnej Ameriky.
Ani v tomto sa O’Crohanon názor nemení.
Na ostrove žili somáre, no O’Crohan ich v diele spomína len dvakrát.
Neobjavili by sa vôbec, ani jedno jediné oko by ich nezazrelo počas návratu domov z rašeliniska.
Keď prišli súdni zriadenci zabaviť majetok, jediné, čo našli, bol iba starý somár na druhom konci ostrova, ktorému na polomŕtvom tele svietili len jeho živé oči.
Taká je jednoduchosť, ktorá spôsobuje, že ľudia a elementy sú občas rovnakí, ako opilci, ktorí spolu čakajú na koniec búrky v Dingle.
Popravde, spojili sa, aby mu zabránili skoncovať s prácou v meste a vrátiť sa na ostrov.
Celý dej je úplne nezávislý, no podstatné je, že by sa mohol poľahky odohrávať na brehoch Bretónska či Grécka, ako aj na polostrove Dingle.
Objavuje sa tu jedna neodbytná fráza, ktorá sa opakuje v celej knihe ako refrén, lá dar saolé.
Flower prekladá túto frázu jednoducho ako "deň našich životov", pravdepodobne však nie je možné ju preložiť.
Vyjadruje to celkový zmysel ľudského života, ktorý je vytvorený zo všednosti jednotlivých dní.
Keď sa ospravedlňoval za márnenie času opíjaním sa, ktoré mu malo pomôcť zabudnúť na biedu, skutočný zmysel sa vytratil rovnako ako mince z jeho peňaženky.
Základnou jednotkou času v celej knihe je deň.
Ak súvislosť medzi priestorom a činnosťou slúži na vzájomné zjednodušenie, myslím si, že tento zvláštny zmysel nadčasovosti – existencia mimo času, ktorý má kniha, vychádza z dňa.
Jediný deň sa nepretržite prelieva priestorom a dejom.
Dokonca aj stravovanie je podmienené týmto zákonom.
V knihe spomína len dve jedlá – raňajky a večeru.
Človek sa ráno naje tak, aby dokázal vydržať celý deň a doplnil zásoby opäť večer.
Činnosť stále dookola začína a končí.
Obavy na seba nedajú dlho čakať: na jednej strane zisk, na druhej strata šťastia, neustále čakanie na moment, ktorý môže priniesť kúsok šťastia – medené skrutky z vraku lode, sudy plné ropy, debny s čajom. Človek však musí byť rovnako ostražitý, keď sa chce vyhnúť nebezpečenstvu - chvíli, v ktorej sa zrazu zjaví v sieti žralok, alebo tej, keď znenazdajky príde búrka.
A dajme tomu, že taký obozretný by mal byť človek aj na mori, aby sa jedného dňa neutopil.
Nie je možné nájsť dva rovnaké dni, ani dve rovnaké osoby.
Nevieme predpokladať, čo môžu priniesť.
Plánovať dopredu je také bezvýznamné ako obzerať sa späť s ľútosťou.
Samozrejme, že prichádzajú aj sklamania.
Ale keď sa objavia, reakcia ľudí ja stále rovnaká.
Príhody, o ktorých hovorí len stroho, často dopadnú inak, než ľudia predpokladajú: napríklad nečakaný únik pred smrťou, alebo nečakané príchod šťastia.
Vládne tu poverčivý strach z predvídateľných udalostí, akoby práve ľudská snaha stačila na to, aby privolala hnev prírody.
Dôvody nie sú vôbec dôležité.
O’Crohan neskúma, prečo sa ľudia chovajú tak či onak, prečo udalosti dopadnú tak a nie inak.
Podstatné je to, čo sa deje.
Rovnaký názor uplatňuje pri problémoch s peniazmi.
Ak by sme počas týchto dní šetrili libry tak ako po minulé roky, verím, že by nás chudoba nepostihla tak skoro.
Ľudia hovoria, že koleso sa krúti stále dookola, a je to pravdivé príslovie, pretože v časti sveta, ktorú som poznal, sa otočilo mnohokrát.
Ľudia hovoria, že koleso sa krúti stále dookola, a je to pravdivé príslovie, pretože v časti sveta, ktorú som poznal, sa otočilo mnohokrát.
Keby sa svet v okolí Blasketských ostrovov trochu zlepšil, a Boh nám dal trochu šťastia, myslím si, že by sme sa nemuseli starať o to, ako s ním naložiť, vždy je možnosť "ľahko získať, ľahko stratiť".
Môžeme vidieť, že keď mali dostatok peňazí, míňali vďačne a s radosťou, nepomysleli na zajtrajšok, ktorého sa možno ani nedožijú.
Keď boli v núdzi, snažili sa vydržať najlepšie ako vedeli.
Prenikavý zmysel neustále sa opakujúceho dňa dáva knihe svoju nadčasovú kvalitu, ktorá sa prehĺbi oveľa viac tým, že ľudia a priestor vyzerajú akoby stáli mimo histórie.
Akoby nik nepočul vzdialené burácanie nového Írska.
V období, keď k nám posielali lode, začalo sa v Írsku hovoriť o samospráve, alebo miestnej správe, ako to označujú v inom jazyku.
Vždy som rybárom hovoril, že miestna správa prišla k Írom, ktorí to ani len netušili, a že to celé začalo na Blasketských ostrovoch až teraz, keď k našim prahom prichádzalo žlté zlato z Anglicka a Francúzska, aby zaň nakúpili naše ryby a vyhli sa nášmu prekliatiu.
Rovnako drsný a nezávislý realizmus využíva v jazyku, ktorým píše a hovorí.
Mnoho lenivcov tvrdilo, že náš jazyk je nepoužiteľný.
To však nebol môj prípad.
Len vďaka nemu som mohol žobrať o chlieb!
Neplatia žiadne dane.
Na polostrove Dingle radšej nechajú lode zhniť, než by mali zaplatiť prenájom.
Žena v zápale hnevu, ktorá sa snaží vyhnúť súdnym zriadencom prichádzajúcim na breh, radšej zdvihne svoje dieťa, aby po nich hodilo kameň, keďže ho nemôže zdvihnúť .
Môžu len dúfať v trošku slávy.
Sláva sa nalepí na akúkoľvek významnú udalosť ako dôkaz toho, že sa udiala.
Žena z rodiny Manningovcov, skutočne obdivuhodná žena.
Bola to ona, ktorá skoncovala so zriadencami, ktorí sem chodievali deň čo deň a ničili chudobných, ktorí nemali z čoho žiť, len z hladu.
Správca vyliezol na strechu jej domu a začal ho rúcať priamo na ňu a na kŕdeľ jej drobných detí.
Schytila nové nožnice, otvorila ich – jeden hrot smeroval na jednu stranu, druhý na opačnú.
Smelá a rozčúlená žena!
Správca si nič nevšimol, až kým mu jeden hrot nevrazila priamo do chrbta.
Tentokrát nevideli v diere stropu strechu domu, ale kaluž jeho krvi.
To bol posledný súdny zriadenec, ktorého sme kedy videli.
Dokonca aj získanie dôchodku je zobrazené s hlbokou nedôverou.
Mám už len dva mesiace na odchod, kým nadíde ten deň – deň, na ktorý sa vonkoncom neteším.
Podľa mňa je to varovanie pred prichádzajúcou smrťou, aj keď je veľa ľudí, ktorí budú radšej starí s dôchodkom, než mladí a bez neho.
Zobrazuje rozľahlé miesta, akými sú Dingle či Amerika, ktoré rázne zjednoduší na obyčajné ostrovy.
Amerika je krajinou driny, deor allais.
Jeho sestre bola v Amerika a žila v akejsi nore, kde by skôr mohli žiť zajace.
Tak žili aj ostatní, ktorí tam prišli.
Aj jeho brat tam žil a vidíme, že ho úplne zmenil lov homárov. . . . ako som sa len musel nadrieť v Amerike, aby som zarobil dva šilingy, a tu stačí, keď spustím sieť do vody do hĺbky štyroch metrov!
. . . ako som sa len musel nadrieť v Amerike, aby som zarobil dva šilingy, a tu stačí, keď spustím sieť do vody do hĺbky štyroch metrov!
Keby niektorí ľudia v Amerike vedeli, že sa peniaze dajú zarobiť tak ľahko, nedokázali by leňošiť.
Hádzali by siete do mora celé hodiny.
Vidíme O’Crohanovu obozretnosť, aj to, ako Ameriku dokreslil do rámca ostrova.
Skutočne som mu dôveroval tak veľmi ako to len šlo, i keď vo všeobecnosti táral dve na tri a občas sa objavilo čosi, čo nalomilo moju dôveru.
Nebol som taký ignorant, že by som nechápal ako to bolo v zahraničí – ťažká práca, predák, ktorý vás špehuje, občas aj dvaja.
Hrubé správanie v Amerike, ktoré je založené na sebeckosti, ohrozuje zvyky, a zvyky sú ich jediným zákonom, strážcom ich jemnej a krehkej vzájomnej závislosti.
Zaznieva tu jasný tón podráždenia.
Nedáva to žiadny zmysel.
Ani v mysli človeka, ani v mysli ostrovana.
Možno si myslíte, že je niečo na tom, čo povedal.
Stále však musíte brať do úvahy, že úbohý hriešnik v tom nemôže pokračovať rovnako vo dne aj v noci.
Patrik, brat, si neváži hŕstku neznámych.
Je špinavý a nič ho nezaujíma.
Je tu viditeľný rozdiel.
Teraz je možné vidieť, ako ponechal jednotlivca len s jeho vlastnými prostriedkami, prevažne v prírodnom prostredí.
Jeho obavy sú vždy blízko, môže získať či stratiť svoj život, alebo získať isté výhody.
Sotva žijú ináč než zvery, sú ponechaní na milosť toho, čo im môže priniesť deň; no zvyky nás opäť privádzajú k spoločnosti, kde znova vidíme rovnaké vnímanie reality, rovnakú jednoduchosť formu podmienenú rovnakými potrebami.
Tak ako je deň jednotkou času, mravnou jednotkou je rodina.
E. R. Dodds nádhernou jednoduchosťou zovšeobecňuje v diele Gréci a Iracionalita (The Greeks and the Irrational) keď hovorí, že "Náboženstvo vzniká zo vzťahu človeka k celkovej spoločnosti a morálka zo vzťahu k blížnemu".
V rámci mravnej jednotky rodiny sú na prvom mieste rodičia, ktorí sú nedotknutí.
Keď sa Patrikovi synovia vytratia do Ameriky a opúšťajú svojho otca, O’Crohan je nesmierne pohoršený.
Ide o najhorší hriech, pretože život syna je takmer pokračovaním toho otcovho.
Bratia a sestry sú ďalší v rámci mravnej jednotky, ktorá sa rozprestiera nad všetkými pokrvnými príbuznými i tými, ktorí sú pripojení manželským zväzkom, a nakoniec aj nad dobrými susedmi.
Strachoval som sa o loď, ktorá ma tam nechala, aj o príbuzných, hoci na lodi nebol nik z rodiny, no človek sa vždy strachuje o dobrých susedov.
K predstave rodiny takisto patrí aj sexuálny pud.
Je to zdravý pud.
Vidíme ho počas nocí plných tanca či bezhlavých stretnutí s dievčatami na horách.
O’Crohan sa sám chváli, že navzdory zdraviu, mladosti či dlhým nociam, počas svojho života na ostrove nikdy nemal problémy v sexuálnom živote.
J. M. Synge, ako pozorný outsider, hovorí o obyvateľoch ostrova Aran: Sexuálny inštinkt na ostrove nie je slabý.
Je však výrazne podriadený rodine a zriedka vedie k nejakým anomáliám.
Tunajší život je stále naklonený patriarchátu a ľudia sa vzdialili od romantickej lásky, ako aj od výbušného života divocha.
Manželstvo O’Crohana funguje na rovnakom princípe.
Bol zamilovaný, ak to tak môžeme nazvať v danom kontexte.
Vyzerá to ako nevyhnutnosť, keď sa obracia chrbtom od milovaného dievčaťa ("v tom čase najpôvabnejšieho dievčaťa na svätej zemi") a sleduje, ako mu pripravujú svadbu, akoby pozoroval úplne inú osobu, postavu z dramatickej hry.
Najviac ho zaujíma snaha a drina členov rodiny, ktorí medzi sebou bojujú, aby mohli rozhodnúť o tom, ktoré dievča ho bude mať.
Ako keby dúfali, že keď vyberú dievča podľa seba, bude to pre nich doma jednoduchšie.
Napokon víťazí jeho sestra.
Snaží sa presvedčiť rodičov, že "najpôvabnejšie dievča na svätej zemi" žije príliš ďaleko.
Jej rodina pochádza z ostrova Inishvickaullaun, niekoľko míľ južnejšie.
V prípade núdze by trvalo večnosť dostať sa tam.
Podľa nej nikdy nebudú schopní podať ich rodine pomocnú ruku a tiež, že ktokoľvek by s nimi chcel ťahať za jeden povraz, berie na seba veľkú zodpovednosť.
Sama vybrala skvelé, chytré dievča, ktorého rodina žije v dedine, a vždy sú po ruke, keď treba.
Keď bolo všetko dohodnuté, o manželstve už nepadlo ani slovo.
Na náhrobnom kameni je napísané: "O Týždeň nato sme sa zosobášili, Tomas O’Crohan a Maire Keaneová, posledný týždeň Fašiangov, rok 1878."
Neskôr sa objavovali už len správy o samých problémoch - zdravotných komplikáciách jeho ženy, jej následnej smrti a o úmrtiach jeho detí.
Rovnako ako lá dar saol, aj ďalšia obľúbená fráza – rithe mo laethse či i rithe mo bhearthain – sa v knihe objavuje viackrát.
Flowerov doslovný preklad znie "v toku mojich dní", no podľa mňa to má predstavovať príliv sily a krás mladosti, ktorý zalieva celé pobrežie, a potom postupne a pomaly ustupuje.
Venuje tomu takú neobyčajnú pozornosť, akoby zobrazenie času, v ktorom príliv ustúpil, bolo posvätným obradom.
Zdá sa mi, že v tomto bode sú náboženské, poetické a poverčivé predstavy úzko späté.
Zdôrazňuje moment medzi tým, keď ho básnik vyrušil pri sekaní rašeliny a tým, keď sa doňho zamilovalo dievča: "Pre jeden deň, ktorý sme strávili spolu, šesť dní bol proti mne".
Dovtedy sa pobrežie napĺňalo ako sa srdce napĺňa srdečnosťou a potešením, mórchroí agus scléip; no zrazu nastáva odliv, ktorý je plný nepríjemných vecí.
Útechu našiel, kdekoľvek to šlo.
O smrti jeho syna: "Len jediná vec nás upokojovala.
Na jeho tele sa nenašla ani jediná rana, ktorá by ho poškvrnila, aj keď to bol obrovský útes.
Ostávalo nám len jediné, a to zmieriť sa s tým."
Opiera sa o dávne nezmenené úslovia, "tí, ktorí pokračujú, nemôžu živiť tých, ktorí zostávajú" alebo "aj my by sme mali položiť naše veslá a ísť ďalej".
Nič sa nemení, ani smrťou jeho manželky či syna, ktorý skonáva pri snahe zachrániť v mori Dublinčanku.
Myslí len na to, aby ho rodičia toho dievčaťa nepovažovali za hlupáka, ktorý ich nebude nenávidieť zato, že jeho syn zomrel pri pokuse zachrániť ich dcéru, až kým nepochopí, že jeho syn mohol zomrieť kedykoľvek, príčina nebola dôležitá.
Smrť je vlastne len účasť.
Neznamená to nič iné, než potvrdiť svoje meno na zozname a ísť ďalej.
Každý jeden nový deň zaťažuje svet svojimi potrebami, ktoré neberú na vedomie smútok.
Keďže smútok zaslepuje, je viac než zbytočný, je to akási porucha, pretože nový deň sa nebude zaoberať spomienkami na minulosť.
V tomto okamihu opäť pomáha rodina.
Každú noc sa strýko Diarmuid snaží uľahčiť ich trápenie zlými správami – stratená loď so stovkami cestujúcich, skaly zasypali pracovníkov v bani – dodať im odhodlanosť, prebrať ich odvahu.
Jediná vec, s ktorou si ľudia nedokážu dať rady, je šialenstvo.
O’Crohan tvrdí, že smrť je v podstate skvelá, až na určité detaily, ktoré sa vznášajú nad úbohými hriešnikmi.
Keď sa pomätie syn Diarmuida, spoločnosť sa zrazu bojí pomôcť mu či dotknúť sa ho.
Keď O’Crohana, obyčajne sa chvastajúceho svojou ochotou pomáhať, požiadajú, nech zoženie ľudí, ktorí by chlapca vzali do Dingle, ten len smutne poznamená, že s ním môžu rátať.
Neskôr sa chlapec utopí, jeho telo nájdu a prinesú na breh a ľudia v Castlepointe len s neistotou, zdanlivým nepokojom a v zhone hovoria o tom, že chlapec odišiel k Bohu.
Postupne sa dostávame na koniec príbehu.
Mohli sme vidieť, ako sa všetky veci zredukovali len na svoju podstatu a sú bezprostredné a skutočné.
Existujú len do takej miery, do akej si to vyžaduje dej.
Všetky záhadné a vzdialené miesta sú zobrazené a zjednodušené len do obrazu ostrova.
Samotný deň prichádza, aby vniesol do deja svetlo.
Tento bezprostredný dej napĺňa deň svojou nádejou a obavami, odlivom a prílivom, bez ohľadu na to, čo bolo alebo ešte len bude.
Všetko v tom jednom obraze smeruje do svojho záveru.
Činnosti, ktoré by potrebovali mesiace či roky, sa zjednodušia natoľko, že sa prispôsobia rytmu dňa.
Nasledujúci úsek, ktorý vyslovil George Moore, by mohol byť predlohou románu alebo novely a znie: "Martin žil len rok po svadbe.
Potom sa moja sestra rozhodla vrátiť k dôchodcom kvôli Martinovmu bratovi.
Oni by Maire nedopriali nič, hoci ona dala Martinovi syna.
Rozhodla sa nechať chlapca nám a odišla do Ameriky.
Po troch rokoch sa vrátila späť.
Získala na svoju stranu právo a s ním aj nárok na svojho syna."
Forma i štýl tohto príbehu sa celkom zhoduje s priebehom dňa.
Ľudia sú tiež zobrazení len v základných líniách, až pokým sa neprejavia ich výrazné identity.
Nakoniec sa prejavuje jednoduchá hrdinská poézia bez akýkoľvek nápadných metafor či obrazov; no na druhej strane, keď postupujeme ku koncu knihy – "bralo uprostred rozsiahleho mora a príboj znova a znova naráža priamo naň" – musíme sa vzdať domnienok, aby sme neboli dôverčiví, pretože to nesedí s povahou štýlu.
Poézia sa vsiakla do celej knihy ako voda alebo morský vzduch v danej oblasti, jeho forma videnia a myslenia je taká stála ako jeho snaha nájsť formu vyjadrenia.
Aj napriek uzavretému rámu ostrova sa nám otvára zobrazenie celej existencie.
Na konci O’Crohan spomína písanie aktuálnej knihy.
Tvrdí, že oslobodil dni zo zabudnutia, uzrel ich vlastnými očami, uvedomil si aj to, čie bremeno niesol na chrbte, a rabhas ag broc leis, ďalšia fráza, ktorá nemá výstižný preklad v angličtine.
Napĺňa ho predstava večnosti, keď všetko zmizne, a jediné, čo ostane, bude jeho život a život jeho susedov, kde nebol žiaden spor.
Kniha je popretkávaná nepotlačovaným homérovským chvastaním, ktoré muselo zmiasť pôvodných editorov.
Väčšinu buď zjemnili alebo vynechali.
Je to viditeľné vo Flowerovom preklade, ktorý vznikol podľa verzie Seabhaca.
Vo vydaní z roku 1929 O’Crohan prehlásil, "Som hrdý na to, že som opísal svoj príbeh i príbeh mojich susedov."
No v origináli stojí, "Ešte niečo" (charakteristický dodatok), "neexistuje taká krajina alebo susedská štvrť či národ, v ktorých by jeden človek nemohol zvíťaziť nad ostatnými!
Tugann an craobh leis."
Pokračuje, "Teraz sa po prvýkrát rozhorel plameň na ostrove, o ktorom nikto doteraz nepísal.
Preto craobh alebo prút víťazstva patrí tomu, kto to urobil!"
A síce, taký an t-uasal je O’Crohan.
V závere sa vo svojich myšlienkach a pocitoch vracia opäť k predstave večnosti, a tak posledná veta tvorí akúsi základnú charakteristiku: Keď som mal osem rokov, mama zvykla ťažiť rašelinu, vďaka tomu som mohol chodiť do školy.
Keď som mal osem rokov, mama zvykla ťažiť rašelinu, vďaka tomu som mohol chodiť do školy.
Dúfam, že ona a otec (dvaja nedotknutí) zdedia sväté kráľovstvo a ja i každý, kto si prečíta túto knihu, sa s nimi opäť stretneme na rajskom ostrove.
Verím, že tento ostrov leží bližšie pri Olympe než pri Rímskej nebeskej bráne, ku ktorej sme sa ako deti modlili.
Už keď sa veci stali tak, ako sa stali, každý má svoj vlastný príbeh.
Každý vám povie o tom, ako oni alebo ich známi, a už len podľa štýlu, ako to povedia, je jasné, že tým aj tak myslia seba, poznali Jacka.
Možno o tom, ako mu pomohli a boli súčasťou jeho plánov.
Väčšinou im však dôjde, že je to pritiahnuté za vlasy, takže to skončí len pri tom, ako oni alebo ich známi boli raz v správny čas na správnom mieste a videli ho utekať po strechách.
Peniaze mu lietali z tašky a pod ním sa ho milícia márne snažila dolapiť.
Niečo také.
"Môj kamoš raz videl Chrobáka Jacka," povedia, "len na okamih."
Akoby sa snažili byť skromní.
Má to byť z úcty.
Veria, že ju takto prejavujú, vzhľadom na to, čo sa stalo.
Samozrejme, že to tak nie je.
Zlietajú sa naňho ako supy a mne sa z nich zdvíha žalúdok.
Hovorím vám to, aby ste pochopili, čo mám na mysli.
Pretože si uvedomujem, ako môže znieť to, čo sa vám chystám povedať.
Chcem, aby ste vedeli, čo tým myslím, keď poviem, že ja som Jacka poznal.
Naozaj.
Pracoval som s ním.
Nepochopte ma zle, nebol som nijako výnimočný, ale bol som súčasťou toho celého.
A prosím, nemyslite si, že zo seba robím niečo viac, prisahám, že sa tu nenaparujem.
Ja nie som nič dôležité, ale práca, čo som robil, tá preňho dôležitá bola.
Len toľko k tomu.
Takže.
Takže asi chápete, že ma celkom zaujalo, keď sa nám dostal pod ruky človek, ktorý Jacka zradil.
Aj takto sa to dá povedať.
To by bolo veľmi zjemnené.
Povedzme, že som sa postaral o to, aby som sa s ním zoznámil.
Pamätám si, keď som sa po Jackovom úteku prvý raz dopočul, čo má za lubom.
Bol natoľko odvážny, až si ho všimli.
"Počul si o tej pretvore, ktorá spáchala tú lúpež?" spýtal sa ma ktosi v krčme.
Dal som si pozor, aby som nijako nezareagoval.
Keď som sa zoznámil s Jackom, niečo som pocítil, viete?
Rešpektoval som ho.
Nechvastal sa, ale mal v sebe oheň.
Aj tak som si nemohol byť istý, že z neho niečo bude.
Počas jeho prvého záťahu sa mu podarilo ukradnúť stovky noblí a rozdať ich na ulici.
Získal si tým lásku najchudobnejších zo Psej štvrte.
Všetkých tým nadchol a uverili, že nie je len obyčajný gangster.
Nebol prvý, kto to urobil, no bol jedným z mála.
Na mňa však ani tak nezapôsobilo, čo s tými peniazmi spravil, ale skôr to, odkiaľ ich ukradol.
Z vládnej budovy.
Kde skladujú peniaze z daní.
Každý vie, aké sú takéto miesta zabezpečené.
Vedel som, že jediný dobrý dôvod, prečo by také niečo urobil bol ten, že chcel celý systém poslať dokelu.
Urobil to preto, aby im všetkým ukázal, a ja som ho za to obdivoval.
Bolo to vtedy v tej krčme, keď mi došlo, čo dokázal a ako sa mu ten nočný prepad podaril, ako sa v jeho novom tele vyšplhal, prikrádal a prebojoval dovnútra.
Ako sa len tak vyparil, pričom mu to sťažovala váha peňazí.
Vtedy mi došlo, čo v ňom je.
V tej chvíli som vedel, že Chrobák Jack nie je len taká obyčajná pretvora a len taký obyčajný renegát.
Len málo ľudí vidí pretvory tak, ako ich vidím ja, tak, ako ich videl Jack.
Viete, že mám pravdu.
Podľa väčšiny z vás sa majú buď ignorovať, alebo využívať.
Ak si ich skutočne všimnete, želáte si, aby ste to nespravili.
Jack taký nebol a nie len preto, že on sám bol pretvora.
Stavím sa – som si istý – že Jack si ich všímal, videl ich jasne aj predtým, ako sa to stalo aj jemu.
Tak to bolo aj u mňa.
Ľudia prechádzajú okolo nich a vidia len odpad. Pretvorený odpad so zdeformovanými telami, ktoré na nás chrlia trestné továrne.
Nechcem znieť príliš sentimentálne, ale nepochybujem o tom, že Jack videl ženu, hoci jej ruky boli preč a nahradili ich vtáčie krídla.
Videl starca, nie bezpohlavnú vec, na ktorú ho zmenili, videl chlapca, ktorý mal namiesto očí len tmavé sklo, trúbky a svetielka.
Chlapca, ktorý sa tackal a snažil sa vidieť s očami, s ktorými sa nenarodil, ale predsa, chlapca.
Jack by videl ľudí upravenými parnými strojmi, olejovým ústrojenstvom, časťami zvierat.
Ich orgány či kožu pozmenili kliatbami a všetkými tými vecami, ale pod ich trestami by stále videl ľudí.
Ľudí zlomí, keď ich pretvoria.
Videl som to mnohokrát.