Prikáže bohu s hlavou barana - Chnumovi, stvoriteľovi hliny ľudstva, ktorý formuje na svojom hrnčiarskom kruhu: Choď i utvor lepšie než všetkých bohov. Vytvor ju pre mňa, dcéru moju, ktorú som splodil.
Je naďalej otázne, pre koho bola určená práve takáto propaganda.
Ťažko si predstaviť, že by si Hatšepsut musela podporiť legitímnosť mocnými spojencami, akými boli veľkňazi boha Amona či členovia elity, akým bol architekt Senenmut.
Komu potom adresovala jej príbeh?
Bohu?
Budúcnosti?
Nám z National Geographic?
Odpoveď by sme mohli nájsť v jej odkaze na cíbika chocholatého, bežného operenca vyskytujúceho sa v močaristých oblastiach Nílu, ktorého starí Egypťania poznali pod názvom rekhyt.
V hieroglyfických textoch je slovo rekhyt zvyčajne prekladané ako obyčajní ľudia.
Toto slovo sa často vyskytuje v nápisoch z obdobia Novej ríše, no pred pár rokmi Kenneth Griffin momentálne pôsobiaci na Univerzite v Swansea vo Walese spozoroval, že Hatšepsut používala túto frázu oveľa častejšie než ostatní faraóni 18. dynastie.
Zdá sa, že jej nápisy poodhaľujú osobnú asociáciu so slovom rekhyt, a to je jedinečné, vraví.
Hatšepsut často majetnícky spomínala môj rekhyt a žiadala súhlas od rekhyt, akoby táto neobyčajná panovníčka bola skrytá populistka.
Keď sa Hatšepsut spovedá, že jej srdce nevie, po čom túži, a že premýšľa, čo ľudia povedia, tak ľudí, ktorých mala na mysli označila slovom rekhyt. Sú totiž takí všední ako cíbiky chocholaté na Níle.
Po jej smrti okolo roku 1458 pred K. si jej nevlastný syn naplnil osud ako jeden z veľkých faraónov Egyptskej histórie.
Tak ako jeho nevlastná matka, aj Thutmose III. dal postaviť množstvo pamätihodností. No bol aj bojovníkom, aký nemal páru, a bol označený ako Napoleon starovekého Egypta.
Počas 19 rokov viedol 17 vojenských ťažení v oblasti Levant, vrátane víťazstva nad Kanaáncami v bitke pri Megide v súčasnom Izraeli, ktorý si dodnes pestuje vojenskú tradíciu.
Mal mnoho manželiek a jedna z nich mu porodila následníka trónu Amenhotepa II.
Thutmose III. si našiel čas aj na gastronómiu a egyptskú kuchyňu obohatil o kuracie mäso.
V pokročilom veku, kedy by si už mohli ostatní muži pokojne spomínať na ich mladícke dobrodružstvá, si Thutmose III. zjavne krátil čas inak.
Rozhodol sa, že postupne vymaže z histórie svoju vznešenú nevlastnú matku.
Keď si Zahi Hawass predsavzal nájsť Jeho Veličenstvo kráľovnú Hatšepsut, bol presvedčený, že tá neodetá múmia ležiacom v menšej hrobke nebola ona.
Keď som začal pátrať po Hatšepsut, nikdy by som si nepomyslel, že jedného dňa zistím, že táto múmia patrí práve jej, vysvetľuje Hawass.
Spočiatku nemala žiadny zjavný kráľovský výzor; bola zavalitá a ako Hawass uviedol v článku publikovanom v odbornom periodiku KMT, mala obrovské ovisnuté poprsie, aké by sa skôr pripisovalo jej dojke.
Pár mesiacov predtým navštívil Hawass hrobku Hatšepsut KV20, aby našiel kľúč k odhaleniu záhady jej posledného odpočinku.
Hawass s klobúkom na hlave sa spustil 213 metrov do jednej z najnebezpečnejších hrobiek v Údolí kráľov.
Tunel lemovaný hrboľatými bridlicami a vápencom zapáchal po netopierích výkaloch.
Keď v roku 1903 Howard Carter čistil tunel, vyjadril sa nasledovne: Je to jedna z najúnavnejších prác, aké som kedy riadil.
V hrobke Carter našiel dva sarkofágy s menom Hatšepsut, nejaké vápencové panely a kanopskú truhlicu, no žiadnu múmiu.
Carter objavil čosi v neďalekej hrobke KV60, menšej stavbe, ktorej vchod bol vytesaný do vstupnej haly hrobky KV19.
V KV60 Carter našiel dve príliš obnažené múmie žien a pár mumifikovaných husí.
Jedna múmia bola uložená v rakve, druhá ležala na zemi.
Carter vzal husi a zatvoril hrobku.
O tri roky neskôr premiestnil iný archeológ múmiu v rakve do Egyptského národného múzea.
Nápis na rakve bol neskôr spájaný s opatrovateľkou Hatšepsut.
Múmiu na zemi ponechali tak, ako bola, odkedy ju tu skryli pravdepodobne kňazi počas opätovných pochovávaní za čias 21. dynastie, okolo roku 1000 pred K. V priebehu rokov egyptológovia stratili cestu k vchodu do KV60 a múmia na zemi akoby skutočne zmizla.
Zmena však nastala v júni 1989, keď Donald Ryan, egyptológ a lektor na Pacifickej luteránskej univerzite vo washingtonskom meste Tacoma, prišiel preskúmať niekoľko malých neozdobených hrobiek v údolí.
Ryan, podnietený vplyvnou egyptologičkou Elizabeth Thomasovou, zahrnul do svojej žiadosti o povolenie výskumu Thomasovej predpoklad, že v KV60 by sa mohla nachádzať múmia Hatšepsut.
V prvý deň práce prišiel neskoro, a tak sa Ryan túlal po okolí, aby si pripravil náčinie.
Mysliac si, že KV60 by mohla byť nablízku, prechádzal sa nad vchodom do KV19 a len tak začal zametať vchod do hrobky.
Zametal odzadu smerom od dverí KV19.
Do pol hodiny našiel trhlinu v kamennej chodbe.
Kamenné dvierka poodhalili schodisko.
O týždeň neskôr za sprievodu Beethovenovej Patetickej sonáty hrajúcej z magnetofónu vstúpil Ryan s miestnym dozorcom starožitností do stratenej hrobky.
Bolo to strašidelné, spomína si.
Ešte nikdy predtým som neobjavil múmiu.
S dozorcom sme veľmi opatrne vstúpili dnu.
Na zemi ležala akási žena.
Preboha!
Múmia po celé tie roky ležala v hrobke, ktorú v časoch starovekého Egypta vyrabovali zlodeji.
Ľavú ruku mala prekríženú cez hruď v pozícii, v akej sa s najväčšou pravdepodobnosťou bežne pochovávali egyptské kráľovné 18. dynastie.
Ryan sa pustil do súpisu toho, čo objavil.
Našli sme rozbitú prednú časť rakvy a zoškriabané škvrny od zlata, spomína.
Nevieme, ako veľmi hýbal Howard Carter s Hatšepsut, tak sme to zdokumentovali ako neporušené nálezisko.
V postrannej miestnosti našiel Ryan obrovskú hŕbu baliaceho materiálu, mumifikované kravské nohy a nahromadenú kopu zásobovacích múmií, t. j. zabalené batôžky jedla uskladnené pre nebožtíka na cestu večnosťou.
Čím viac Ryan skúmal múmiu, tým si bol istejší, že by mohla byť významnou osobnosťou.
Bola neobvykle dobre mumifikovaná, vysvetľuje.
Ležala v kráľovskej pozícii.
Pomyslel som si: No veď ona je kráľovná!
Mohla by to byť Hatšepsut?
Je to možné.
Múmia sa ale nepodobala na akúkoľvek konkrétnu osobu.
No aj tak nebolo správne nechať ju ležať nahú na zemi medzi rozhádzanými handrami, nech už bola ktokoľvek.
Predtým, než Ryan zavrel hrobku, spolu s kolegami narýchlo upratal pohrebnú miestnosť.
V miestnom tesárstve si nechali zhotoviť jednoduchú rakvu.
Neznámu dámu vložili do jej nového lôžka a uzavreli krytom.
Hatšepsutino predĺžené obdobie anonymity sa chýlilo ku koncu.
Historici už dlho stavali Hatšepsut do úlohy zlej macochy mladého Thutmosa III.
Informácie o jej údajnej krutosti boli odplatou Hatšepsutinho nevlastného syna, keď po jej smrti napadol jej pamätihodnosti a vymazal jej kráľovské meno z verejných pamiatok.
Thutmose III. skutočne zasiahol do ikonografie kráľovnej Hatšepsut tak dokonale, ako pobil Kanaáncov pri Megide.
Jej podobizeň a kartuša, či symbol mena, sa odstránili zo stien svätyne v Karnaku. Texty na jej obeliskoch sa prekryli kameňom, čím sa dosiahol neúmyselný efekt ich pôvodného stavu.
V Deir el Bahri, mieste jej najokázalejšieho architektonického úspechu, sa jej sochy porozbíjali a vyhodili do jamy pred jej zádušným chrámom.
Chrám je známy ako Djeser Djeseru, svätyňa nachádzajúca sa na západnom brehu Nílu, na druhej strane od novodobého Luxoru. Chrám sa rozprestiera oproti zátoke obkolesenej útesmi farby leva, ktoré rámujú žltohnedé kamene chrámu tak, ako nemes (pokrývka hlavy) rámuje tvár faraóna.
Djeser Djeseru sa s tromi poschodiami, stĺporadím, priestrannými terasami spojenými naklonenými plošinami, so zaniknutou papyrusovou nádržou v tvare písmena T, myrhovníkmi slúžiacimi ako tienidlá a chodníkom lemovaným sfingou zaraďuje medzi najúchvatnejšie chrámy, aké kedy boli postavené.
Pravdepodobne ho navrhol staroveký architekt Senenmut ako centrum kultu kráľovnej Hatšepsut.
Predstavy o Hatšepsut ako o kráľovnej sa zachovali neporušené, ale kdekoľvek sa vyhlásila za kráľa, tam nastúpili služobníci jej nevlastného syna s dlátami a vandalizmus vykonali starostlivo a precízne.
Ničenie nebolo emocionálnym rozhodnutím. Bol za tým politický zámer, vraví Zbigniew Szafrański, riaditeľ poľsko-egyptskej archeologickej delegácie, ktorý pracoval na Hatšepsutinom zádušnom chráme od roku 1961.
Kým bagre koncom 90. rokov 19. storočia odpratávali sutiny zo značne zničeného chrámu, záhada týkajúca sa Hatšepsut nabrala na sile. Akou panovníčkou bola?
Odpoveď sa zdá byť zrejmá niekoľkým egyptológom, ktorí sa rýchlo chopili myšlienky, že Thutmose III. zaútočil na pamiatku Hatšepsut, aby sa pomstil za jej trúfalé prisvojenie si panovníckej moci.
William C. Hayes, kurátor egyptského umenia v Metropolitnom múzeu umenia a riaditeľ vykopávok v Deir el Bahri v 20. a 30. rokoch 20. storočia napísal v roku 1953 toto: Netrvalo dlho, kým sa táto márnivá, ambiciózna a bezohľadná žena ukázala v celej svojej sile.
Keď v 60. rokoch minulého storočia archeológovia objavili dôkazy naznačujúce, že vyhnanstvo Jeho Kráľovského Veličenstva Hatšepsut začalo najmenej dvadsať rokov po jej smrti, skočila sa telenovela o prchkom nevlastnom synovi prahnúcom po odvete jeho bezohľadnej macoche.
Ďalší možný a o čosi logickejší scenár vravel o potrebe Thutmosa III. posilniť legitímnosť následníctva svojho syna Amenhotepa II. navzdory konkurenčnému nároku ostatných členov rodiny.
Hatšepsut, ktorá bola kedysi osočovaná pre jej nemilosrdnú ctižiadostivosť, je dnes obdivovaná pre svoju politickú taktnosť.
Nikto ani len netuší, aká v skutočnosti bola, myslí si Catharine Roehringová, súčasná kurátorka sekcie, ktorú predtým spravoval Hayes.
Vládla dvadsať rokov, pretože mala schopnosť uviesť veci do pohybu.
Som presvedčená, že bola veľmi rozvážna a dokázala manipulovať ľuďmi bez toho, aby ich zavraždila, prípadne oni ju.
Bezprostredne dve desaťročia po tom, čo Donald Ryan znovuobjavil umiestnenie KV60, požiadal Zahi Hawass kurátorov Egyptského múzea, aby zhromaždili všetky neidentifikované múmie pravdepodobných kráľovien 18. dynastie, vrátane dvoch tiel, ktoré sa našli v KV60.
Jedno z tiel bolo štíhle a druhé korpulentné. Štíhlu múmiu získali z úschovy v podkroví múzea. Druhú, robustnejšiu, označenú ako KV60a a ponechanú v hrobke, v ktorej sa našla, previezli z Údolia kráľov.
Počas štyroch mesiacov koncom roka 2006 a začiatkom 2007 opakovane prechádzali múmie cez CT skener, ktorý ich archeológom umožnil dôkladne preskúmať a odhadnúť ich vek a príčinu smrti.
CT skenerom prešli štyri mumifikované kandidátky, no bezvýsledne.
Keď však schránka prešla skenerom, výskumníci zostali zaskočení. V schránke sa nachádzal zub.
Tím zubárov ho označil za druhú stoličku s chýbajúcou časťou koreňa.
Ashraf Selim, profesor rádiológie Káhirskej univerzity znovu prekontroloval snímky čeľuste štyroch múmií.
V čeľusti korpulentnejšej múmie z KV60 sa vpravo dole nachádzal koreň bez zuba.
Meral som koreň v ústnej dutine múmie aj spolu so zubom a zistili sme, že sa zhodujú, vraví Selim.
Isteže, vedci dokázali len to, že zub zo schránky patrí múmii.
Identifikácia je založená na predpoklade, že obsah schránky sa správne označil a že bol kedysi životne dôležitou súčasťou slávnej faraónky.
Schránka označená Hatšepsutinou kartušou nie je bežná kanopská váza, v akej by sa nachádzali mumifikované orgány.
Nie je kamenná, ale drevená a mohla by sa vyžívať na uskladnenie šperkov, olejov či drobných cenností.
Niekto by povedal, že sme nenašli jasný dôkaz, tvrdí Selim.
Súhlasil by som.
V schránke spájanej s Hatšpsut a nájdenej v tajomnej miestnosti kráľovských múmií sa nachádza zub, ktorý dokonale zapadne do bezzubého úsmevu múmie ležiacej vedľa milovanej opatrovníčky významnej egyptskej faraónky.
Je skvelé, že sa našiel zub, ktorý spojil Hatšepsutinu kartušu s múmiou.
Ak by ten zub balzamovači neboli bývali zdvihli a nevložili dovnútra spolu s pečeňou, určite by sme neprišli na to, čo sa Hatšepsut prihodilo, dodáva Hawass.
Vyvrátením teórie, že Hatšepsut by mohol zavraždiť jej nevlastný syn, CT skenery zmenili históriu.
Pravdepodobne zomrela na infekciu spôsobenú hnisavým vačkom pod zubom, no na zdravotnom stave jej nepridali ani komplikácie s pokročilým štádiom rakoviny kostí a možný diabetes.
Hawass sa zamýšľal aj nad tým, či mohli veľkňazi boha Amona premiestniť jej telo do hrobky jej pestúnky, aby ho ochránili pred vykrádačmi hrobov.
Múmie mnohých panovníkov z obdobia Novej ríše sa z dôvodov bezpečnosti ukryli do tajných hrobiek.
Pokiaľ ide o testy DNA, prvá fáza testov sa začala v apríli 2002, avšak nepriniesla končené výsledky.
Pri starodávnych vzorkách nemáte nikdy stopercentnú zhodu, pretože genetické reťazce nie sú ucelené, vysvetľuje Anguélique Corthalsová, profesorka biomedicíny a forenzných disciplín na Univerzite Stony Brooks v New Yorku, ktorá je aj zároveň jednou z troch konzultantiek pracujúcich s Egypťanmi.
Posvietili sme si na mitochondriálnu DNA možnej Hatšepsutinej múmie a jej starej mamy Ahmose Nefertari.
Existuje približne 30 až 35-percentná šanca, že tieto dve vzorky nie sú pokrvné príbuzné, no nemôžem sa spoliehať len na to, že to sú len predbežné výsledky.
Ďalšie kolo testov by mohlo už čoskoro priniesť jasnejší verdikt.
Na jar minulého roka požiadal fotograf Kenneth Garreth riaditeľku Egyptského múzea v Káhire Wafaa El Saddikovú, či by mohla posúdiť zoznam Hatšepsutiných klenotov, ktoré by rád odfotografoval pre tento článok – vápencovú sfingu Hatšepsut zo sutín jej chrámu, drevenú schránku ukrývajúcu zub, vápencovú bustu Hatšepsut prezlečenú za boha podsvetia Usira.
El Saddiková prišla na posledný bod zoznamu - mumifikované telo samotnej Hatšepsut.
Želáte si, aby sme odsunuli sklo? spýtala sa nedôverčivo, akoby stáročia zanedbávaná múmia vlastnila niečo nevýslovne vzácne.
Náš fotograf prikývol a riaditeľka sa zachvela.
riaditeľka sa zachvela.
Toto sú svetové dejiny, o ktorých rozprávame! zvolala.
Nakoniec nariadila, že jedna sklenená tabuľa sa môže preniesť z vitríny nachádzajúcej sa v miestnosti kráľovských múmií bez toho, aby boli ohrozené svetové dejiny.
Ako som upieral pohľad na pozostatky významnej egyptskej panovníčky a pripravovali sa svetlá, pristihol som sa pri myšlienke, prečo bolo také dôležité skúmať jej telo.
Nejestvuje nič, čo by mohlo vdýchnuť život do úžasnej histórie starovekého Egypta než skutočná žena uchovávaná navzdory prírode a hnilobným procesom.
Bola tu medzi nami ako veľvyslankyňa staroveku.
Ale čo sme od nej vlastne chceli?
Nebolo niečo neznesiteľne morbídne na zvedavosti, ktorá prilákala milióny zvedavcov do miestností s kráľovskými múmiami a ktorá v nich vyvolala históriu ohľadom kráľovského úmrtia?
Čím dlhšie som hľadel na Hatšepsut, tým viac som sa odvracal od tých záhadných očí a šokujúco zachovaného neživého mäsa.
Väčšina z nás žije podľa kréda cíbika, ktoré je protikladom viery faraónov – popol na popol, prach na prach.
Ohromilo ma, koľko zo života Hatšepsut sa dá vnímať v jej textoch, v ktorých je dodnes aj po mnohých tisíckach rokov prítomná spoveď jej srdca.
V živote nie je dôležité to, čo vieme, ale to, čo robíme.
Na popísanie toho, o čom je táto kniha, stačia dve slová: DOSAHOVANIE VÝSLEDKOV!
Ja si pod pojmom úspech predstavujem neustálu snahu stať sa niečím viac.
Cestu k nemu musíme budovať neustále. Keď som sa riadil technikou opísanou v tejto knihe, za veľmi krátky čas som dosiahol prekvapivé výsledky.
V každom z nás je sila premeniť svoje sny na skutočnosť.
Je načase ju prebudiť!
Pre mnoho ľudí je sila veľmi sugestívne slovo a v niektorých vyvoláva negatívne asociácie. Ja ju ale vnímam ako schopnosť dosahovať želané výsledky a zároveň obohatiť ostatných.
Skutočná sila spočíva v schopnosti podeliť sa, nie byť egoistom.
Je to schopnosť charakterizovať ľudské potreby a uspokojiť tie svoje, a aj potreby ľudí, na ktorých vám záleží.
Žijeme síce v informačnom veku, ale na to, aby sme dosiahli želané výsledky, nám samotné informácie nestačia.
Vedomosti sú len potenciálna sila.
Za každým úspechom stoja činy.
Pre mňa je skutočnou silou schopnosť konať.
Výsledok, ktorý v živote dosiahneme, závisí od toho, ako sami so sebou komunikujeme.
V dnešnom svete sa kvalita života rovná kvalite komunikácie.
Všetko, čo si povieme a predstavíme, ako sa hýbeme a zapájame svaly, aj naša mimika ovplyvňuje to, do akej miery svoje znalosti využijeme.
Každý z nás komunikuje dvoma spôsobmi, ktoré formujú naše životné skúsenosti.
Najprv prebieha vnútorná komunikácia: veci, ktoré si predstavujeme, hovoríme a cítime vo svojom vnútri.
Stupeň spokojnosti, ktorý dosiahnete – šťastie, radosť, extáza, láska alebo čokoľvek, čo si želáte – je priamym výsledkom vnútornej komunikácie.
Nie životné udalosti ako také, ale vaše vnímanie týchto udalostí ovplyvňuje to, čo cítite.
VŠETKO MÁ IBA TAKÝ VÝZNAM, AKÝ TOMU MY SAMI PRIPÍŠEME.
Ďalším druhom komunikácie je vonkajšia: slová, intonácia, mimika, postoj a gestá, prostredníctvom ktorých komunikujeme s okolitým svetom.
Obe formy komunikácie - vnútorná aj vonkajšia - sú impulzom produkujúcim efekt.
Vytváranie citov prostredníctvom vnútornej komunikácie môžete vnímať podobne ako prácu filmového režiséra.
Ten rozhoduje o tom, čo budete vidieť a počuť, aby u vás zámerne vyvolal určitú reakciu.
Ak sa naučíte podobným spôsobom riadiť svoj vnútorný film, výsledky sa dostavia v reálnom živote.
Povedzme, že sa už nejaké výsledky dostavili.
Možno však nie také, aké ste si predstavovali.
Väčšina ľudí zastáva názor, že nad svojím vnútorným rozpoložením a myšlienkovými pochodmi nemá žiadnu kontrolu.
Ale opak je pravdou. Svoju myseľ a reakcie môžete regulovať do väčšej miery, ako si dokážete predstaviť.
Ak ste deprimovaní, vo svojom filme ste vnútornou komunikáciou vytvorili scénu nazvanú depresia.
Tvorba depresie, extázy, alebo akéhokoľvek citového rozpoloženia vyžaduje určité kroky.
Ak sa ich naučíte ovládať, budete mať kontrolu nad svojimi emóciami i správaním.
Myseľ môžete riadiť tak šikovne, ako to na pľaci robí Steven Spielberg.
Každá kapitola tejto knihy sa zameriava na iný aspekt toho, ako sa ju naučiť ovládať.
Ľudia, ktorí majstrovsky zvládli toto umenie, podnikli presné kroky, ktoré ich priviedli k cieľu.
Nazývam ich Základný vzorec úspechu.
Skladá z týchto štyroch bodov: ZÁKLADNÝ VZOREC ÚSPECHU
1) VYTÝČTE SI CIEĽ – presne definujte, čo chcete
2) KONAJTE
3) NAUČTE SA ROZPOZNAŤ, ČI SA K CIEĽU PRIBLIŽUJETE, ALEBO SA OD NEHO VZĎAĽUJETE
4) BUĎTE FLEXIBILNÍ A AK SA NEPRIBLIŽUJETE K SVOJMU CIEĽU, VYBERTE SA INOU CESTOU;
Steven Spielberg, John F. Kennedy, Martin Luther King ml., Ted Turner, Tina Turner, Pete Rose a Dean Barbara Black z právnickej fakulty Kolumbijskej univerzity sú ľudia, ktorí sa v živote riadili Základným vzorcom úspechu. Všetci v sebe vypestovali sedem základných spúšťacích mechanizmov, ktoré im dodali silu spraviť všetko potrebné na úspech.
7 ZÁKLADNÝCH SPÚŠŤACÍCH MECHANIZMOV
1) VÁŠEŇ – dáva životu energiu, šťavu a zmysel.
Či už túžite byť skvelými rodičmi, športovcami, vedcami, umelcami alebo obchodníkmi, bez zanietenia sa nimi nestanete (pozri 9. kapitolu);
2) VIERA – nadšenie a viera dláždia cestu k dokonalosti (pozri 4. a 5. kapitolu);
3) STRATÉGIA – spôsob organizovania prostriedkov (7. a 8. kapitola);
4) SYSTÉM HODNÔT – rebríček hodnôt z etického, mravného a praktického hľadiska (18. kapitola);
5) ENERGIA – všetci ľudia, ktorí dosiahli dokonalosť, mali energiu chytiť sa každej šance a využiť ju (9. a 10. kapitola);
6) SCHOPNOSŤ VYTVÁRAŤ VÄZBY - schopnosť spojiť sa s ľuďmi v hĺbke svojho srdca (13. kapitola);
7) DOKONALÉ OVLÁDANIE KOMUNIKÁCIE – podstata tejto knihy.
Neúspešní ľudia vnímajú nepriazne osudu ako obmedzenia. Tí úspešní sa naučili tieto nešťastia prijať ako výzvu, ktorá ich posilní.
Ľudia, ktorí formujú naše životy a kultúru, majú tiež schopnosť ostatným predostrieť víziu, otázku, alebo na nich preniesť radosť či životné poslanie.
Každá kapitola tejto knihy sa určitým spôsobom zaoberá dokonalým ovládaním vnútornej a vonkajšej komunikácie.
Kniha sa delí na 3 časti:
1. časť: Naučte sa efektívnejšie využívať svoju myseľ a telo.
2. časť: Zistite, čo skutočne v živote chcete a efektívnejšie komunikujte s ostatnými.
3. časť: Odhaľte, čo vás motivuje a ako môžete svoju motiváciu ešte zvýšiť.
Čo keby existoval spôsob, ako značne zrýchliť proces učenia? Čo keby ste sa mohli naučiť za niekoľko minút to, v čom sa iní zdokonaľovali celé roky?
NAPODOBŇOVANIE! – pozri 2. kapitolu.
1. KAPITOLA – KĽÚČOVÉ BODY
To, čo v živote dosiahneme (naše ciele) je podmienené tým, ako sami so sebou komunikujeme.
Najmä v dnešnej dobe.
KVALITA ŽIVOTA SA ROVNÁ KVALITE KOMUNIKÁCIE.
Vaše pocity sú priamym výsledkom toho, ako sami so sebou komunikujete – je to vaša vlastná interpretácia udalostí.
VŠETKO MÁ LEN TAKÝ VÝZNAM, AKÝ TOMU MY SAMI PRIPÍŠEME.
Využívame dve formy komunikácie: 1. vnútorná komunikácia – čo si predstavujeme, hovoríme a ako sa cítime; 2. vonkajšia komunikácia – slová, intonácia, mimika, polohy tela a fyzické aktivity.
OBE FORMY KOMUNIKÁCIE SÚ IMPULZOM a tento impulz produkuje efekt (výsledok).
Ak sa už výsledok dostavil a je ním depresia, je to spôsobené tým, ako sami so sebou komunikujete.
Napr. čo robíte so svojím telom, tón, akým so sebou hovoríte, to, ako si predstavujete svoj život. Na dosiahnutie cieľa treba vynaložiť úsilie.
Vaša úloha je podobná práci filmového režiséra – musíte ovplyvňovať, čo vidíte a počujete (vnútorná komunikácia).
SILA SPOČÍVA V KOMUNIKÁCII.
Žijeme v informačnom veku, ale samotné informácie nestačia.
ČIN JE KĽÚČOM KU KAŽDÉMU VEĽKÉMU ÚSPECHU.
Vedomosti sú len potenciálnou silou.
SILA JE V SCHOPNOSTI KONAŤ.
Skutočná sila spočíva v schopnosti podeliť sa, nie byť egoistom.
Je to schopnosť charakterizovať ľudské potreby a naplniť ich spolu s potrebami ľudí, na ktorých vám záleží.
1. KAPITOLA
CVIČENIA 1.
Ak si chcete navodiť pocit šťastia:
a) Čo si predstavujete?
b) Čo si hovoríte?
c) Čo cítite?
d) Teraz si to vyskúšajte a všimnite si, ako jednoducho dokážete takýto pocit dosiahnuť, ak ovplyvníte svoju vnútornú komunikáciu.
e) Ak neviete, čo by ste si predstavili alebo povedali, jednoducho predstierajte, že to viete. Spýtajte sa Ak by som si niečo predstavoval, čo by to bolo?
Alebo: Keby som si mal niečo hovoriť, čo by som povedal?
Spravte si zoznam vecí, ktoré vás v živote nadchýnajú.
Čo si o nich myslíte? Ako prebieha vaša vnútorná komunikácia, keď ste nadšení? Čo si predstavujete?
Čo si hovoríte?
Čo cítite, keď ste plní vášne?
2. KAPITOLA
Aká zmena dokáže niečo zmeniť?
Táto otázka mi v hlave vŕtala celý život.
Byť úspešným neznamená mať menej problémov. Úspešní ľudia zápasia s rovnakými problémami ako tí, ktorí svoj cieľ nedosiahnu.
Udalosti ako také sa nedelia na zlyhania a úspechy.
Dôležité je, ako danú situáciu vnímame a čo s ňou urobíme.
Porovnajte W. Mitchella, ktorý zostal po dvoch ťažkých nehodách s popáleninami a úplne paralyzovaný s navonok úspešným Johnom Belushim.
W. Mitchell si neustále opakoval, že všetko sa deje z nejakého dôvodu.
Práve vďaka vnútornej komunikácii nevnímal svoj život ako tragédiu, ale dokázal sa naň pozerať z tej lepšej stránky.
John Belushi mal navonok všetko, ale vnútorne bol prázdny, až nakoniec umrel na predávkovanie drogami.
Už dávnejšie som si uvedomil, že úspech zanecháva stopy a že neobyčajne úspešní ľudia dosahujú takého výsledky určitým spôsobom.
Verím tomu, že keby som kráčal rovnakou cestou ako oni, dosiahol by som presne to isté.
Nazýva sa to NAPODOBŇOVANIE – ak úplne presne napodobníte určité psychické a fyzické aktivity istej osoby, dosiahnete rovnaký výsledok. Ak to dokážu iní, dokážete to aj vy.
Richard Bandler a John Grinder, spoluzakladatelia NLP (Neurolingvistického programovania) zistili, že existujú tri druhy duševných a fyzických aktivít, ktoré priamo vplývajú na úroveň dosahovaných výsledkov.
Ak chcete napodobňovať efektívne, musíte presne skopírovať tieto základné zložky:
1) Systém presvedčenia – Či si už myslíte, že niečo dokážete alebo nie, v oboch prípadoch máte pravdu.
2) Mentálna syntax – spôsob, akým si organizujete myšlienky.
Je to ako kód – prísady v určitom poradí.
3) Fyziológia – myseľ a telo sú prepojené.
Dýchanie, držanie tela, postoj, mimika, typ a charakter vašich pohybov – čiže spôsob, akým využívate svoju fyziológiu, skutočne ovplyvňuje, v akom ste psychickom rozpoložení.
OD NEHO ZÁVISÍ, V AKOM ROZSAHU A AKÝM SPÔSOBOM BUDETE REAGOVAŤ.
Dá sa povedať, že napodobňujeme neustále.
Ako sa dieťa naučí rozprávať?
Žijeme v spoločnosti, ktorá je dostatočne rovnorodá na to, aby niečo, čo funguje na jednom mieste, fungovalo aj na druhom.
V napodobňovaní najviac vynikajú Japonci.
Kniha Kena Blancharda a Spencera Johnsona – Minútový manažér (The One-Minute Manager) – je model pre jednoduché a účinné riadenie medziľudských vzťahov vytvorený na základe napodobňovania najlepších manažérov USA.
Tento program môžete brať ako na návod na vedomé a presnejšie napodobňovanie.
Máte šancu uvedomele robiť veci, ktoré ste celý život robili podvedome.
Ak niekoho vidíte dosahovať nadštandardné úspechy, ihneď by ste si mali položiť otázku: Ako to robí?
2. KAPITOLA – KĽÚČOVÉ BODY
V živote platí jedno zábavné pravidlo; ak odmietnete prijať čokoľvek okrem toho najlepšieho, potom často to najlepšie aj dostanete.
W. Somerset Maugham: Úspešní ľudia nemajú o nič menej problémov ako tí, ktorí neuspeli.
Problémy už nemajú akurát tak ľudia na druhom svete.
Udalosti ako také sa nedelia na zlyhania a úspechy.
Dôležité je, ako danú situáciu vnímame a čo s ňou urobíme.
Nie veci, ale ľudia sa menia.
Henry David Thoreau: Úspech zanecháva stopy.
Verím, že keď budem robiť presne to, čo iní ľudia, dosiahnem rovnaký cieľ ako oni.
Jedným z predpokladov NLP je to, že všetci máme rovnakú nervovú sústavu. Ak ktokoľvek na svete niečo dokáže, vy to dokážete tiež – za predpokladu, že svoju nervovú sústavu využijete rovnako a ste ochotní obetovať potrebný čas a úsilie.
Ľudia, ktorí hýbu svetom, sú často profesionáli v napodobňovaní – Japonci, Inovácia a podnikanie (Innovation and Entrepreneurship), Minútový manažér (The One Minute Manager), Hľadanie dokonalosti (In Search of Excellence), atď.
Dá sa povedať, že napodobňujeme celý čas: Ako sa dieťa naučí hovoriť?
Ak firma uspeje v jednom meste, zvyčajne sa jej podarí preraziť aj v inom podobnom meste ešte skôr, ako ju niekto stihne predbehnúť.
Napodobnite niekoho:
2. KAPITOLA – CVIČENIA NA NAPODOBŇOVANIE
1. Rozhliadnite sa okolo seba a nájdite niekoho, kto určitým spôsobom vyniká v osobnom alebo pracovnom živote.
Nemusíte obdivovať všetky aspekty jeho života. Aj keď má napríklad vyššiu pracovnú pozíciu, jeho manželstvo nemusí byť práve ukážkové.
Pamätajte na to, že sa sústredíte na znamenité vlastnosti. Ak sa pozriete zblízka, zistíte, že nikto nežije presne taký život, aký by ste chceli vy.
Keď ste už našli človeka, od ktorého by ste niečo chceli odkopírovať, klaďte otázky súvisiace s jeho vierou.
V siedmej a deviatej kapitole sa naučíme, ako napodobniť mentálnu syntax a fyziológiu.
Základ napodobňovania spočíva vo viere.
Zistite súvislosť medzi vierou a úspechom zvolenej osoby v oblasti, ktorú kopírujete.
Povedzme, že obdivujete niekoho manželstvo a chceli by ste odhaliť tajomstvo muža, ktorého manželka tak veľmi miluje a rešpektuje.
Tak začnete: Sam, čo si MYSLÍŠ, vďaka čomu si taký dobrý manžel?
Sam možno povie niečo ako Neviem, asi mám šťastie.
V tom prípade musíte pátrať ďalej: A keby si vedel, čo si myslíš, že je hlavným dôvodom úspechu tvojho manželstva, ČO BY TO BOLO?
Otázka: Presvedčenie, ktoré v sebe má, len si ho momentálne nie je vedomý.
Ak bude naďalej tvrdiť, že nevie, položte mu tú istú otázku viackrát.
Ak ku komplimentu o obdive jeho manželstva pridáte vytrvalosť a rýdzu zvedavosť, nakoniec sa dopracuje k presvedčeniu typu: Možno je to tým, že vždy, keď sa na svoju manželku pozriem, pomyslím si, aká je úžasná, alebo Neviem, čo by som bez nej robil, podporuje ma úplne vo všetkom.
Spravil by som pre ňu čokoľvek.
NEZABÚDAJTE, ŽE PÁTRATE PO PRESVEDČENÍ.
Úspech neprichádza náhodou.
Základom každého úspechu je silná viera.
Odhaľte ju a ja vám neskôr ukážem, ako si ju osvojíte.
ODHAĽTE ASPOŇ 5 HLAVNÝCH PRESVEDČENÍ TEJTO OSOBY V OBLASTI, KTORÚ NAPODOBŇUJETE.
2. Vyberte si ďalšieho človeka, ktorého by ste chceli napodobniť.
Zvoľte si niekoho, kto vyniká po inej stránke – ak ste si predtým zvolili niekoho na základe úspechov v súkromnom živote, teraz uprednostnite takého, ktorého obdivujete z pracovného hľadiska.
Napodobnite jeho vieru.
3. Presvedčenia, ktoré sú podľa vás kľúčové v životoch daných ľudí, si napíšte na papier. Umiestnite ho na viditeľné miesto v dome alebo aute, aby ste si mohli neustále pripomínať presvedčenia, ktoré chcete mať.
Neskôr vám priblížim, ako ich prijať za svoje.
SPRAVILI STE PRVÝ KROK KU ZMENE, KTORÁ PRINESIE ZMENU.
3. KAPITOLA
Ak máte pocit, že všetko, na čo siahnete, sa premení na zlato – alebo na blato – je to vďaka neurofyziologickému stavu, v akom sa nachádzate.
Pochopenie tohto stavu je kľúčom k uvedomeniu si zmien a dosiahnutiu dokonalosti.
Dokonca i naše správanie je výsledkom stavu, v akom sme.
S tým, čo máme k dispozícii, vždy narábame najlepšie ako vieme, ale nie vždy dokážeme všetky zdroje využiť.
